<ead xmlns="urn:isbn:1-931666-22-9">
  <eadheader>
    <eadid countrycode="NL">f65d114c-30d3-467c-a9c6-4666160b2983</eadid>
    <filedesc>
      <titlestmt>
        <titleproper>Anne Frank Stichting</titleproper>
      </titlestmt>
    </filedesc>
    <profiledesc>
      <langusage>
        <language langcode="nld">Dutch</language>
      </langusage>
    </profiledesc>
  </eadheader>
  <archdesc level="collection">
    <did>
      <unitid>Anne Frank</unitid>
      <unittitle>Anne Frank</unittitle>
    </did>
    <scopecontent>
      <p>Annelies Marie (Anne) Frank (Frankfurt am Main, 12 juni 1929 – Bergen-Belsen, (circa
        februari 1945) was een uit Duitsland afkomstig Joods meisje dat bekend is geworden door het
        dagboek dat ze schreef tijdens de Tweede Wereldoorlog, toen ze ondergedoken zat in
        Amsterdam. Zij stierf aan vlektyfus in het concentratiekamp Bergen-Belsen. Haar dagboek is
        postuum gepubliceerd en een van de meest gelezen boeken ter wereld.</p>
    </scopecontent>
  </archdesc>
  <archdesc level="collection">
    <did>
      <unitid>Anne Frank Stichting</unitid>
      <unittitle>Anne Frank Stichting</unittitle>
    </did>
    <scopecontent>
      <p>De Anne Frank Stichting beheert het Anne Frank Huis museum en de Anne Frank collectie en is
        een educatieve organisatie. De Anne Frank Stichting (AFS) is opgericht in 1957 en sinds 1960
        gevestigd op het onderduikadres (het ‘Achterhuis’) van Anne Frank en haar familie,
        Prinsengracht 263 te Amsterdam
        De Anne Frank Stichting verwerft originelen - documenten, beeldmateriaal en objecten - die
        te maken hebben met de (onderduik)geschiedenis van de familie Frank. Otto Frank heeft een
        belangrijk bijdrage geleverd aan het vormen van de collectie. Hij zette zich na de oorlog in
        om originele documenten en voorwerpen van Anne en de andere onderduikers te verzamelen. Deze
        bracht hij onder bij de Anne Frank Stichting. In de loop der jaren is de collectie
        uitgebreid door aankopen, schenkingen en bruiklenen.</p>
    </scopecontent>
  </archdesc>
  <archdesc level="collection">
    <did>
      <unitid>Auguste van Pels-Röttgen</unitid>
      <unittitle>Auguste van Pels-Röttgen</unittitle>
    </did>
    <scopecontent>
      <p>Auguste van Pels-Röttgen (Buer (Duitsland), 29 september 1900 - tussen Raguhn en
        Teresienstadt, 9 april 1945) was een Joodse vrouw en is vooral bekend geworden als
        Petronella van Daan uit het dagboek van Anne Frank. In 1937 besluit zij met haar man en zoon
        naar Nederland te vluchten en tijdens de bezetting duiken zij onder in Het Achterhuis. Van
        Pels-Röttgen komt na arrestatie op 4 augustus 1944 via interneringen in de Weteringschans,
        Westerbork, Auschwitz, Bergen-Belsen en Raguhn om het leven tijdens een transport.</p>
    </scopecontent>
  </archdesc>
  <archdesc level="collection">
    <did>
      <unitid>Bep van Wijk-Voskuijl </unitid>
      <unittitle>Bep van Wijk-Voskuijl </unittitle>
    </did>
    <scopecontent>
      <p>Elisabeth (Bep) Voskuijl (Amsterdam, 5 juli 1919 - Amsterdam, 6 mei 1983) was een
        kantoorbediende voor Opekta - het bedrijf van Otto Frank. In 1942 was zij één van de helpers
        van de onderduikers in het Achterhuis.</p>
    </scopecontent>
  </archdesc>
  <archdesc level="collection">
    <did>
      <unitid>Diversen</unitid>
      <unittitle>Diversen</unittitle>
    </did>
    <scopecontent>
      <p>In deze collectie zijn objecten ingedeeld die vooralsnog niet aan een van de andere
        collecties kunnen worden toegeschreven.</p>
    </scopecontent>
  </archdesc>
  <archdesc level="collection">
    <did>
      <unitid>Eckert-lijst</unitid>
      <unittitle>Eckert-lijst</unittitle>
    </did>
    <scopecontent>
      <p>De Eckert-lijst is vernoemd naar Otto Frank’s executeur-testamentair Hans Eckert. Objecten
        op deze lijst komen uit het bezit van Otto Frank en zijn na diens overlijden volgens
        testament nagelaten aan het Rijksinstituut voor Oorlogsdocumentatie (RIOD), inmiddels KNAW.
        De KNAW treedt namens de Nederlandse Staat op als bruikleengever van deze objecten aan de
        Anne Frank Stichting. De Eckert-lijst dient juridisch en fysiek als een geheel beheerd en
        bewaard te worden.</p>
    </scopecontent>
  </archdesc>
  <archdesc level="collection">
    <did>
      <unitid>Edith Frank-Holländer</unitid>
      <unittitle>Edith Frank-Holländer</unittitle>
    </did>
    <scopecontent>
      <p>Edith Frank-Holländer (Aken, 16 januari 1900 – Auschwitz-Birkenau, 6 januari 1945) was een
        uit Duitsland afkomstige Joodse vrouw. Zij was de echtgenote van Otto Frank en de moeder van
        Margot en Anne Frank. Edith Frank-Holländer kwam om het leven in concentratiekamp
        Auschwitz-Birkenau.</p>
    </scopecontent>
  </archdesc>
  <archdesc level="collection">
    <did>
      <unitid>Elfriede Frank-Markovits</unitid>
      <unittitle>Elfriede Frank-Markovits</unittitle>
    </did>
    <scopecontent>
      <p>Elfriede Geiringer, geboren als Elfriede Markovits (Wenen, 13 februari 1905 - Londen, 2
        oktober 1998), was een Joodse Holocaustoverlevende en de tweede vrouw van Otto Frank.</p>
    </scopecontent>
  </archdesc>
  <archdesc level="collection">
    <did>
      <unitid>Eva Schloss-Geiringer</unitid>
      <unittitle>Eva Schloss-Geiringer</unittitle>
    </did>
    <scopecontent>
      <p>Eva Geiringer Schloss, geboren als Eva Geiringer (Wenen, 11 mei 1929), is de stiefdochter
        van Otto Frank. Schloss is vooral bekend om haar memoires over de gebeurtenissen tijdens de
        Holocaust en heeft deelgenomen aan het Visual History Archive-project van de USC Shoah
        Foundation Institute om videoantwoorden vast te leggen voor educatieve doeleinden.</p>
    </scopecontent>
  </archdesc>
  <archdesc level="collection">
    <did>
      <unitid>Familieleden Frank en Holländer</unitid>
      <unittitle>Familieleden Frank en Holländer</unittitle>
    </did>
    <scopecontent>
      <p>Omvat tantes, ooms, grootouders, neven en nichten of andere leden van de families Frank en
        Holländer.</p>
    </scopecontent>
  </archdesc>
  <archdesc level="collection">
    <did>
      <unitid>Fritz Pfeffer</unitid>
      <unittitle>Fritz Pfeffer</unittitle>
    </did>
    <scopecontent>
      <p>Zoals veel Duitse Joden was ook Fritz Pfeffer voorafgaand aan de machtsovername door de
        NSDAP in 1933 volledig geïntegreerd in de Duitse maatschappij en samenleving. Zo dient hij
        als dienstplichtig militair tijdens de Eerste Wereldoorlog in het Duitse leger, en richt hij
        in 1913 een tandartspraktijk op in Berlijn. Na het einde van de vijandelijkheden pakt hij
        zijn werk weer op en houdt tot 1938 deze praktijk aan. In dat jaar vlucht hij naar
        Nederland, nadat hij en veel andere Joden na de gebeurtenissen van de Kristallnacht
        Duitsland ontvluchten. Zijn intentie is om daarna door te reizen naar Chili. Uiteindelijk
        vindt de emigratie van Fritz Pfeffer en zijn vriendin Charlotte Kaletta geen doorgang. Fritz
        Pfeffer duikt in november 1942 onder in het Achterhuis van Prinsengracht 263.
        Op 17 oktober 1987 komt Joke Kniesmeijer, (oud-)medewerker van de Anne Frank Stichting, op
        het Waterlooplein de collectie Pfeffer-Kaletta op het spoor. De vondst bestaat uit brieven,
        foto's en persoonlijke voorwerpen die de relatie van Fritz Pfeffer en Charlotte Kaletta
        duiden. De objecten zijn afkomstig van Charlotte Kaletta: na haar overlijden zijn ze bij een
        handelaar op het Waterlooplein terecht gekomen. Een ander deel van deelcollectie is
        afkomstig uit de nalatenschap van Peter Pepper, ofwel Werner Pfeffer, de zoon van Fritz, die
        hij voor de oorlog naar zijn broer Ernst Pfeffer in Engeland had gestuurd en die na de
        oorlog naar de Verenigde Staten emigreerde.</p>
    </scopecontent>
  </archdesc>
  <archdesc level="collection">
    <did>
      <unitid>Gertrud Naumann</unitid>
      <unittitle>Gertrud Naumann</unittitle>
    </did>
    <scopecontent>
      <p>Gertrud Naumann, later gehuwd met Karl Trenz, was het buurmeisje van de familie Frank aan
        de Marbachweg in Frankfurt. Als tienermeisje paste ze wel eens op Margot en Anne. Na de
        vlucht naar Nederland in 1933 onderhield vooral Edith Frank een intensieve correspondentie
        met haar, in mindere mate deden ook Anne, Margot en Otto dat. In de jaren na de Tweede
        Wereldoorlog herstelde Otto Frank het contact en correspondeerden ook andere leden van de
        familie Frank met haar, tot aan haar overlijden in 2002. Vanwege het verloop in tijd, de
        omvang en de aard van deze correspondentie heeft Gertrud Naumann met haar nalatenschap een
        bijzondere plek in de geschiedenis van de familie Frank.</p>
    </scopecontent>
  </archdesc>
  <archdesc level="collection">
    <did>
      <unitid>Getuigen</unitid>
      <unittitle>Getuigen</unittitle>
    </did>
    <scopecontent>
      <p>Getuigenissen van tijdgenoten van Anne Frank vormen een belangrijke bron van informatie. De
        Anne Frank Stichting heeft veel interviews afgenomen met vrienden, kennissen, klasgenoten,
        buurtgenoten en kampgenoten van de familie Frank, de andere onderduikers en de helpers. Dit
        geeft niet alleen een ruimer inzicht in de geschiedenis van Anne, maar het plaatst ook de
        ervaringen van deze getuigen in de context van de jaren dertig en de Tweede Wereldoorlog. Al
        deze getuigenissen zijn op audio en video vastgelegd en uitgewerkt in tekst. Soms hebben
        getuigen ook ander bronnenmateriaal ter beschikking gesteld.</p>
    </scopecontent>
  </archdesc>
  <archdesc level="collection">
    <did>
      <unitid>Gezin Frank</unitid>
      <unittitle>Gezin Frank</unittitle>
    </did>
    <scopecontent>
      <p>Het gezin Frank bestond uit vier personen: vader Otto Frank, moeder Edith Frank-Holländer,
        en twee dochters: Margot en Anne.</p>
    </scopecontent>
  </archdesc>
  <archdesc level="collection">
    <did>
      <unitid>Hermann van Pels</unitid>
      <unittitle>Hermann van Pels</unittitle>
    </did>
    <scopecontent>
      <p>Hermann van Pels (Gehrde, 31 maart 1898 – Auschwitz-Birkenau, oktober 1944) was een
        handelaar en vertegenwoordiger van Joodse afkomst, die vooral bekend is geworden als vader
        van het gezin Van Daan uit het dagboek van Anne Frank. In 1937 besloot hij met zijn vrouw en
        zoon naar Nederland te vluchten en tijdens de Duitse bezetting van Nederland doken zij onder
        in Het Achterhuis. Na de arrestatie op 4 augustus 1944 kwam Van Pels via interneringen in de
        gevangenis Weteringschans en Kamp Westerbork. In oktober 1944 werd hij in de gaskamers van
        Auschwitz-Birkenau vermoord.</p>
    </scopecontent>
  </archdesc>
  <archdesc level="collection">
    <did>
      <unitid>Het Achterhuis</unitid>
      <unittitle>Het Achterhuis</unittitle>
    </did>
    <scopecontent>
      <p>Het Achterhuis op de Prinsengracht 263 te Amsterdam was de onderduikplek waar de familie
        Frank, samen de familile Van Pels en Fritz Pfeffer van 6 juli 1942 tot aan hun ontdekking op
        4 augustus 1944 ondergedoken zat. Na de oorlog werd deze locatie onderdeel van het Anne
        Frank Huis.</p>
    </scopecontent>
  </archdesc>
  <archdesc level="collection">
    <did>
      <unitid>Jan &amp; Miep Gies</unitid>
      <unittitle>Jan &amp; Miep Gies</unittitle>
    </did>
    <scopecontent>
      <p>Miep Gies (geb. Santrouschitz, Wenen (Oostenrijk-Hongarije), 15 februari 1909 – Hoorn, 11
        januari 2010) was een in Oostenrijk-Hongarije geadopteerde Nederlandse medewerker van de
        Nederlandsche Opekta Maatschappij N.V., waar Otto Frank eigenaar van was. Toen de familie
        Frank onderdook in het kantoorpand was Gies, bijgestaan door haar echtgenoot Jan Gies,
        actief als helper aan de onderduikers in het Achterhuis van Prinsengracht 263. Na de
        deportatie van de onderduikers uit het Achterhuis was zij het die het dagboek van Anne Frank
        vond en na de oorlog aan Otto Frank gaf.</p>
    </scopecontent>
  </archdesc>
  <archdesc level="collection">
    <did>
      <unitid>Joseph Schildkraut</unitid>
      <unittitle>Joseph Schildkraut</unittitle>
    </did>
    <scopecontent>
      <p>In 2012 werd de Schildkraut Collectie verworven. Deze is afkomstig uit de nalatenschap van
        de acteur Joseph Schildkraut (Wenen, 22 maart 1896 - New York, 21 januari 1964), Schildkraut
        was een Oostenrijks-Amerikaans acteur. Zijn bekendste rol op latere leeftijd is die van Otto
        Frank in de film The Diary of Anne Frank (1959) nadat hij eerder dezelfde rol had gespeeld
        in het gelijknamige toneelstuk. Ter voorbereiding op zijn op zijn rol als Otto in de eerste
        Amerikaanse toneelbewerking van Annes dagboek correspondeerde met Otto Frank. Schildkraut en
        Otto Frank schreven tot Otto’s dood met elkaar en hun briefwisseling is bewaard gebleven.
        Na zijn rol als Otto Frank in het toneelstuk The diary of Anne Frank in 1955 onderhield
        Schildkraut een uitvoerige correspondentie met mensen die het stuk hadden gezien. Daarin
        gaven zij blijk van hun beleving van het toneelstuk en het spel van Schildkraut. Eveneens
        ontving hij waardering voor zijn rol in de vorm van onderscheidingen, en kreeg hij na zijn
        vertolking van de rol van Otto Frank uitnodigingen voor lunches, toespraken en andere
        evenementen uit de high society. Ook voelde de Joodse Schildkraut een sterke betrokkenheid
        bij de staat Israël, het Joods-culturele leven van zijn tijd en bij de herdenking van de
        slachtoffers van de Holocaust. De Anne Frank Stichting (AFS) beheert een deel van zijn
        correspondentie, zijn onderscheidingen en andere objecten die samenhangen met de waardering
        die hij kreeg voor zijn rol als Otto Frank en objecten die zijn betrokkenheid bij het Joodse
        leven weergeven.
        De AFS verwierf deze collectie in november 2012, nadat deze aanvankelijk op 5 november zou
        worden geveild door het Newyorkse veilinghuis Doyle Auctions in namens Schildkrauts weduwe,
        Leonora Schildkraut-Rogers,. De geschatte waarde bedroeg maximaal US$ 30,000. Met
        bemiddeling van Doyle New York haalde Leonora de collectie uit de veiling en kon de Anne
        Frank Stichting deze verwerven door een bijdrage van de BankGiro Loterij.
        De correspondentie vormt een belangrijke bron voor de ontstaansgeschiedenis van het
        toneelstuk The Diary of Anne Frank en het succes ervan in de Verenigde Staten en verschaft
        een schat aan informatie over de familie Frank en de onderduikperiode. In de collectie
        bevinden zich ook foto's van de familie Frank, de familie Van Pels en de eveneens in het
        Achterhuis ondergedoken Fritz Pfeffer en hun helpers Johannes Kleiman, Victor Kugler, Bep
        Voskuijl en Miep en Jan Gies. In de collectie bevinden zich ook brieven en documenten van
        Otto Frank die Nathan Straus, een goede vriend van Otto Frank uit de Verenigde Staten, aan
        Schildkraut gaf om hem te helpen zich voor te bereiden op zijn rol. In een brief uit 1936
        schrijft Otto aan Nathan dat het goed gaat met zijn kinderen, maar dat de dreiging van het
        nazisme ook in Nederland voelbaar is. Ook zijn er diverse documenten aanwezig, waaronder een
        brief van Otto aan Nathan uit 1941 over de pogingen van Otto Frank om met zijn gezin naar de
        VS te emigreren voordat ze onderdoken. Deze brieven en documenten zijn een bittere
        getuigenis van de uitzichtloze situatie waarin de familie Frank zich bevond.</p>
    </scopecontent>
  </archdesc>
  <archdesc level="collection">
    <did>
      <unitid>KNAW</unitid>
      <unittitle>KNAW</unittitle>
    </did>
    <scopecontent>
      <p>De Koninklijke Nederlandse Akademie van Wetenschappen (KNAW) is zowel een genootschap van
        uitmuntende geleerden, en een organisatie van nationale wetenschappelijke instituten, als
        een adviesorgaan voor de overheid op wetenschapsgebied. De Akademie is gevestigd in het
        Trippenhuis in Amsterdam. De KNAW treedt namens de Nederlandse Staat op als bruikleengever
        aan de Anne Frank Stichting van de door Otto Frank nagelaten objecten, zoals vastgelegd op
        de zogenaamde Eckert-lijst.</p>
    </scopecontent>
  </archdesc>
  <archdesc level="collection">
    <did>
      <unitid>Margot Frank</unitid>
      <unittitle>Margot Frank</unittitle>
    </did>
    <scopecontent>
      <p>Margot Betti Frank (Frankfurt am Main, 16 februari 1926 – Bergen-Belsen, februari 1945) was
        een uit Duitsland afkomstig Joods meisje, dat vooral bekend is geworden als de zus van Anne
        Frank. Nadat het gezin Frank naar Nederland was gevlucht doken zij tijdens de Duitse
        bezetting onder in Het Achterhuis, waar zij op 4 augustus 1944 ontdekt werden. Na
        gevangenschap in gevangenis Weteringschans, Kamp Westerbork en Auschwitz kwam.</p>
    </scopecontent>
  </archdesc>
  <archdesc level="collection">
    <did>
      <unitid>Merwedeplein</unitid>
      <unittitle>Merwedeplein</unittitle>
    </did>
    <scopecontent>
      <p>Voordat Anne Frank moest onderduiken woonde zij samen met haar ouders en zus van 1933 tot
        1942 aan het Merwedeplein nr. 37-II in Amsterdam-Zuid. Nadat de familie Frank in juli 1942
        was ondergedoken, keerde ze nooit meer terug op dit adres. Na de familie Frank hebben er
        verschillende mensen op het adres Merwedeplein 37-II gewoond. In 2004 heeft Woningcorporatie
        Ymere in samenwerking met de Anne Frank Stichting de woning in de oorspronkelijke
        jaren-dertig-stijl teruggebracht. Na zorgvuldig onderzoek zijn er meubels geplaatst die door
        de familie Frank gebruikt zouden kunnen zijn. De Anne Frank Stichting is sinds 2017 eigenaar
        van de woning.</p>
    </scopecontent>
  </archdesc>
  <archdesc level="collection">
    <did>
      <unitid>Opekta / Pectacon / Gies &amp; Co</unitid>
      <unittitle>Opekta / Pectacon / Gies &amp; Co</unittitle>
    </did>
    <scopecontent>
      <p>Otto Frank richt in 1933 de Nederlandse tak van Opekta op, een van oorsprong Duits bedrijf
        dat zich richt op de import van pectine voor Nederlandse huishoudens. Pectine is een middel
        dat vruchten en gelei sneller laat geleren tot jam, en via advertenties, recepten in kranten
        en presentaties op beurzen wordt het product vanaf1933 aangeboden aan de detailhandel. In
        1938 neemt Otto Frank het bedrijf Pectacon over van Johannes Kleiman en Ton Dunselman, een
        bedrijf dat handelt in specerijen en conserveermiddelen. Vanaf respectievelijk 1933 en 1937
        werken Miep Gies en Bep Voskuijl voor het bedrijf. Vanwege de gedwongen arisering van het
        Joodse bedrijfsleven in 1941 gaat op 25 maart 1942 de tenaamstelling van de vergunning van
        Pectacon over op het bedrijf Gies &amp; Co., waar Jan Gies de commissaris is en Viktor
        Kugler optreedt als directeur. Aanvankelijk profiteert Opekta net als veel andere
        Nederlandse bedrijven van de hervorming van de Nederlandse voedselvoorziening. Later in de
        oorlog en na het einde van de Tweede Wereldoorlog wordt de import van pectine moeilijker. In
        1959 neemt de Keulse vestiging van Opekta de Amsterdamse tak over, later wordt het bedrijf
        overgenomen door Dr. Oetker. De Anne Frank Stichting beheert van Opekta objecten uit de
        periode van 1935 tot en met 1955. Het betreft verpakkingsmateriaal voor pectine en andere
        producten, voorwerpen die werden gebruikt om de pectine te produceren, zakelijke
        administratie en correspondentie, reclamemateriaal en foto's van het personeel.</p>
    </scopecontent>
  </archdesc>
  <archdesc level="collection">
    <did>
      <unitid>Otto Frank</unitid>
      <unittitle>Otto Frank</unittitle>
    </did>
    <scopecontent>
      <p>Otto Heinrich Frank (Frankfurt am Main, 12 mei 1889 – Bazel, Zwitserland, 19 augustus 1980)
        was een Duits-Nederlands-Zwitserse koopman. Hij was de vader van Margot en Anne Frank. Otto
        Frank was het enige lid van het gezin Frank dat de Tweede Wereldoorlog overleefde. </p>
    </scopecontent>
  </archdesc>
  <archdesc level="collection">
    <did>
      <unitid>Peter van Pels </unitid>
      <unittitle>Peter van Pels </unittitle>
    </did>
    <scopecontent>
      <p>Peter Aron van Pels (Osnabrück, 8 november 1926 - Mauthausen, 10 mei 1945) was een
        Duits-Nederlandse scholier en is vooral bekend geworden door zijn relatie met Anne Frank
        tijdens zijn onderduik in Het Achterhuis. In 1937 besluiten zijn ouders met hem naar
        Nederland te vluchten en tijdens de bezetting duiken zij onder in Het Achterhuis. Na de
        arrestatie op 4 augustus 1944 komt Peter van Pels via interneringen in de Weteringschans,
        Westerbork, Auschwitz, Mathausen en Melk enkele dagen na de bevrijding van Mauthausen om het
        leven door zijn sterk verzwakte toestand.</p>
    </scopecontent>
  </archdesc>
  <archdesc level="collection">
    <did>
      <unitid>Shea Tenenbaum</unitid>
      <unittitle>Shea Tenenbaum</unittitle>
    </did>
    <scopecontent>
      <p>In november 2016 verwierf de Anne Frank Stichting via de Raab Collectie 76 originele
        brieven van Otto Frank aan Shea Tenenbaum. De brieven zijn geschreven tussen 1958 en 1979 en
        bevatten naast persoonlijke verhalen ook interessante informatie over Otto's grote
        betrokkenheid bij het behoud van het Achterhuis en de openstelling daarvan voor het publiek.
        Shea Tenenbaum was een Jiddische auteur, essayist en dichter die werd geboren in Polen en in
        1934 naar de Verenigde Staten emigreerde. Hij schreef boeken en leverde bijdragen aan
        Jiddische kranten en publicaties als de Jewish Daily Forward in New York. Hij werd tot in
        zijn kern geraakt door het verhaal van Anne Frank en publiceerde in 1958 een boek met de
        titel "Anne Frank, you who have drunk from God’s hand, and other essays, stories,
        miniatures." Vanaf dat moment wijdde hij zich aan het project om Anne te herdenken. Begin
        1958 begon hij een correspondentie met Otto Frank, waarbij hij knipsels verzamelde en
        opstuurde met betrekking tot Anne uit alle publicaties die hij kon vinden, een praktijk die
        hij meer dan twee decennia volhield. In de loop van 21 jaar onderhield hij een
        correspondentie met Otto Frank die resulteerde in 76 brieven, vrijwel allemaal betrekking
        hebbend op Anne, haar boodschap, de knipsels, de Anne Frank Stichting, belangrijke Joodse
        kwesties, zoals Israël. Ze zijn allemaal in het Engels. Dit archief bevond zich al
        tientallen jaren in een privécollectie en werd niet eerder openbaar gemaakt. Inbegrepen is
        een nieuwjaarskaart met een handgeschreven briefje van Otto aan Tenenbaum en een kaart van
        mevrouw Frank waarin ze Tenenbaum bedankt voor zijn medeleven bij Otto's dood. Er is ook een
        brief van Walter Pick aan Tenenbaum; Walters vrouw was een van de laatsten die Anne levend
        zag in Bergen-Belsen. Het was gedateerd 4 februari 1958 en verschafte Tenenbaum informatie
        over hoe hij het adres van Otto kon vinden, zodat hij met deze correspondentie kon beginnen.
        Zie verder: Fighting For The Legacy of Anne Frank and the Holocaust: “Work and Hope”, The
        Raab Collection: https://www.raabcollection.com/foreign-figures-autographs/otto-frank-1963</p>
    </scopecontent>
  </archdesc>
  <archdesc level="collection">
    <did>
      <unitid>Sophie Souget-Blindeman</unitid>
      <unittitle>Sophie Souget-Blindeman</unittitle>
    </did>
    <scopecontent>
      <p>Sophie Blindeman (1910-2002) werd geboren in een Joods gezin in Sneek. Zij trouwde in 1935
        met Max Souget, huisarts in Amsterdam. Samen met zijn vader Aäron hield hij praktijk op de
        Geldersekade. Deze collectie heeft vooral betrekking op de - uiteindelijk succesvolle -
        poging van Sophie Souget-Blindeman zich tot ariër te laten verklaren. Dan zou Max gemengd
        gehuwd zijn en daarmee van deportatie gevrijwaard.</p>
    </scopecontent>
  </archdesc>
  <archdesc level="collection">
    <did>
      <unitid>Toneel / Film</unitid>
      <unittitle>Toneel / Film</unittitle>
    </did>
    <scopecontent>
      <p>In 1955 verscheen de Amerikaanse toneelversie van het dagboek van Anne Frank op de planken.
        Nadat de toneelbewerking van de Amerikaanse schrijver Meyer Levin was afgewezen, kreeg het
        schrijversechtpaar Frances Goodrich en Albert Hackett eind 1953 de opdracht. Hun toneelstuk
        The Diary of Anne Frank Frank ging op Broadway in première op 5 oktober 1955. Het stuk kreeg
        onder andere de Pulitzerprijs en werd in veel talen vertaald en in veel landen opgevoerd. De
        Nederlandse première vond plaats op 27 november 1956 in bijzijn van Koningin Juliana en
        Prins Bernhard. Op basis van het toneelstuk schreven Goodrich en Hackett ook het script voor
        de film The Diary of Anne Frank. George Stevens tekende voor de regie. De film ging op 18
        maart 1959 in premiere in New York. De Nederlandse première volgde op 16 april 1959. De film
        sleepte drie Oscars in de wacht, waaronder die van Best actress in a supporting role for
        Shelley Winters. De Anne Frank Stichting beheert correspondentie, beeld- en reclamemateriaal
        met betrekking tot de totstandkoming en productie van de toneel- en filmversie.</p>
    </scopecontent>
  </archdesc>
  <archdesc level="collection">
    <did>
      <unitid>Victor Kugler</unitid>
      <unittitle>Victor Kugler</unittitle>
    </did>
    <scopecontent>
      <p>Victor Kugler (Hohenelbe (Oostenrijk-Hongarije, thans Vrchlabí, Tjechië), 5 of 6 juni 1900
        - Toronto, 14 december 1981) was een Oostenrijks-Nederlandse ondernemer, vooral bekend als
        één van de helpers van de onderduikers in Het Achterhuis. Als de onderduikers op 4 augustus
        1944 worden ontdekt wordt ook Kugler opgepakt. Na gevangenschap in onder andere de
        gevangenis Amstelveenseweg, de Weteringschans en Kamp Amersfoort wist hij bij een
        bombardement op een gevangenentransport te ontsnappen en overleefde de oorlog.</p>
    </scopecontent>
  </archdesc>
  <archdesc level="collection">
    <did>
      <unitid>Weerklank</unitid>
      <unittitle>Weerklank</unittitle>
    </did>
    <scopecontent>
      <p>Weerklank is de benaming van de collectie die bestaat uit documenten en objecten
        geïnspireerd op het dagboek en het leven van Anne Frank, de onderduik etc. De basis van deze
        collectie is gelegd door Otto Frank die het als zijn plicht zag brieven en reacties uit alle
        delen van de wereld te beantwoorden en te bewaren.</p>
    </scopecontent>
  </archdesc>
  <archdesc level="collection">
    <did>
      <unitid>Zesde Montessorischool</unitid>
      <unittitle>Zesde Montessorischool</unittitle>
    </did>
    <scopecontent>
      <p>De 6e Montessorischool is een openbare Montessori-basisschool in de Amsterdamse
        Rivierenbuurt. De school werd in 1933 opgericht als zesde school in Amsterdam volgens de
        onderwijsmethodiek van Maria Montessori. Anne Frank ging tussen 1935 en 1941 naar de Zesde
        Montessorischool aan de Niersstraat 43 in Amsterdam. Ter nagedachtenis van Anne Frank draagt
        de Zesde Montessorischool vanaf 12 juni 1957 haar naam: de 6e Montessorischool Anne Frank
        (kort Anne Frankschool).</p>
    </scopecontent>
  </archdesc>
</ead>