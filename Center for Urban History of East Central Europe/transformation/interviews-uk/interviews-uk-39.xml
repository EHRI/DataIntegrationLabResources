<ead xmlns="urn:isbn:1-931666-22-9">
    <eadheader>
    <eadid>30082</eadid>
    <filedesc>
        <titlestmt>
            <titleproper>Жінка, 1932 р.н.</titleproper>
        </titlestmt>
    </filedesc>
    <profiledesc>
    <langusage>
        <language langcode="ukr">Ukrainian</language>
    </langusage>
    </profiledesc>
    </eadheader>
    <archdesc level="fonds">
        <did>
            <unitid>Interviews</unitid>
            <unittitle>Interviews</unittitle>
        </did>
        <dsc>
            <c01 level="collection">
                <did>
                    <unitid>pustka</unitid>
                    <unitid>142</unitid>
                    <unittitle>Соціальна антропологія заповнення пустки: Польща й Україна після Другої світової війни</unittitle>
                    <materialspec label="Web Source">
                        <extptr xmlns:xlink="http://www.w3.org/1999/xlink" xlink:type="simple" xlink:href="https://uma.lvivcenter.org/uk/collections/142/interviews"/>
                    </materialspec>
                </did>
                <scopecontent>
                    <p>Центральною концепцією дослідницького проекту є «соціальна пустка» – явище, характерне для Центральної та Східної Європи під час та безпосередньо після Другої світової війни в результаті масових етнічних чисток, політичних революцій, вимушеного переміщення та міграції. Проект фокусується як на матеріальному вимірі післявоєнних соціальних змін (наприклад, придбання майна), так і на суб'єктивній сфері соціальних практик та відносин. Його метою було зрозуміти процеси заміщення відсутніх елементів суспільного життя місцевими громадами Польщі та України. Інтерв'ю, проведені в рамках проекту, показують, як пустка заповнюється після того, як певні соціальні групи (наприклад, поміщики, заможні селяни), представники етнічних спільнот (євреї, поляки, українці) та професійних груп (наприклад, шевці, аптекарі, лікарі, або ширше – ремісники, інтелігенція) зникли внаслідок війни та післявоєнних змінам. Аналіз стосується змін у структурі власності, економічної дисфункції, перетворень у соціальних та культурних практиках, а також змін у відносинах та соціальних нормах. Колекція, що передана до Центру, поєднує розмови, записані в десятках місцевостей Львівської, Івано-Франківської та Тернопільської областей міждисциплінарною групою польсько-українських дослідниць. Дослідження проводились у невеликих містечках та селах, поєднуючи методологію мікроісторії та біографічної розвідки як частини усної історії. Загалом в Україні відбулося майже 150 інтерв'ю, з яких 40 зараз доступні в архіві «Міських розповідей». Розмови, які записувалися в Польщі у рамках цього двостороннього дослідження, зберігаються у Варшаві в Archiwum Historii Mówionej. Координаторка проекту – Анна Вилєгала (Anna Wylegała), дослідниця в Інститут філософії і соціології Польської академії наук. Дослідження фінансується Національною програмою розвитку гуманітарних наук, реєстраційний номер 12H 13 0584 82. Опрацювання матеріалів перед публікацією здійснила Галина Боднар.</p>
                </scopecontent>
                <c02 level="item">
                    <did>
                        <unitid>30082</unitid>
                        <unittitle>Жінка, 1932 р.н.</unittitle>
                        
                        <materialspec label="Web Source">
                            <extptr xmlns:xlink="http://www.w3.org/1999/xlink" xlink:type="simple" xlink:href="https://uma.lvivcenter.org/uk/interviews/30082"/>
                        </materialspec>
                        
                        
                    </did>
                    <scopecontent>
                        <p>Інтерв’ю з уродженкою і постійною мешканкою містечка Товсте тепер Заліщицького р-ну Тернопільської обл. Респондента походить з українсько-польської родини (дідусь, за національністю поляк, приїхав у село в часі будівництва залізної дороги і одружився на місцевій українці), у якій святкували українські та польські релігійні свята. Зростаючи в українсько-польській родині, підкреслює своє навчання в українській школі та відвідування церкви. Всіх родичів-поляків примусово виселили в 1946 р. до Польщі. Скупими є спогади про довоєнні та воєнні роки. Уривчасті згадки про вчителів за першої радянської влади і німецької окупації, старих мешканців поляків і євреїв, окрему вулицю в Товстому, на якій проживали євреї, розстріли німцями євреїв на сільському кладовищі, врятовану полькою одну єврейку, бомбардування залізниці та руйнування частини містечка в часі війни. Називає сусідок-подружок українок, з якими товаришувала, єдина подружка-полька виїхала до Польщі, єврейських дітей не пригадує. Фокус інтерв’ю зміщений на повоєнне життя респондентки в кінці 1940-х – у 1950-х роках: матеріальне становище, роботу матері в колгоспі й небажання для доньки такої ж долі, працевлаштування в райфінвідділі, репресії і вивезення людей, практики написання «правильної біографії», повсякденне життя, соціальну сферу, медицину. Оповідачка детально розповідала про радянську антирелігійну політику в 1950-х роках і релігійні практики в підпіллі, зокрема свій потаємний шлюб в 1951 р. і хрещення дітей у підпіллі. Впродовж усієї розмови виринає біль втрати репресованого батька в червні 1941 р. при відступі радянської влади, а відтак жаль за тим, що любила вчитися, але не могла продовжити навчання, адже нагальними були потреба допомагати матері-одиначці та постійна матеріальна скрута.<br />
Запис було здійснено в Товстому. Інтерв’юерка – Анна Чеботарьова.</p>
                    </scopecontent>
                </c02>
            </c01>
        </dsc>
    </archdesc>
</ead>
