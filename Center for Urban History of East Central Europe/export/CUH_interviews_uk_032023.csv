object_id,Title,Description,Collection ID,Collection,URL
29244,"Чоловік, 1967 р.н.","Інтерв'ю з оповідачем складається із двох тематичних частин. Перша – реалії життя молодої людини в радянському Львові. Оповідач розповідає про книги, одяг та дозвілля тогочасної молоді, ділиться власним досвідом й історіями з молодості. Він колекціонує старі книги та фотографії Львова різних епох, цікавиться історією міста загалом та вулиці Богомольця зокрема. Про це дізнаємося із другої тематичної частини інтерв'ю, де оповідач демонструє колекцію старих оцифрованих фотографій вулиць. Вона насичена старими назвами вулиць та не пов'язаними між собою деталями про минуле міста. Є тривалі паузи, зазначені в розшифруванні (наприклад, (.5), де після крапки – довжина паузи в секундах). <br />
Запис здійснено вдома в оповідача, 29 серпня 2008 року. Інтерв'юерка – Галина Боднар.",history-of-one-street-boho,Історія однієї вулиці,https://uma.lvivcenter.org/uk/interviews/29244
29251,"Жінка, 1936 р.н.","Інтерв'ю з жінкою, яка народилася у Львові та пам'ятає міжвоєнний період життя міста. Вона детально розповідає про свою родину та сусідів, яких дуже добре пам'ятає, постійно порівнює тогочасну ситуацію у міжлюдських стосунках з теперішньою. У розмові багато емоційно насичених сюжетів про кримінальне минуле району, післявоєнній голод у місті, Голокост та міжетнічні контакти. Оповідачка пригадує перше помешкання їхньої родини, ситуацію переїзду, подальші зміни у сфері побуту (підведення до будинку води, газо та електропостачання), говорить про школу та працевлаштування. Під час розмови присутній її чоловік, який час від часу долучається уточненнями та питаннями.<br />
Запис було здійснено 25 липня 2012 року вдома у оповідачки. Інтерв'юерка – Галина Боднар.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29251
29252,"Жінка, 1949 р.н.","Розмова з жителькою Підзамче, чиї батьки переїхали до Львова після Другої світової війни. Жінка народилась у сім'ї військового та мешкала на вул. Богдана Хмельницького перед тим, як переїхати до своєї теперішньої квартири. Вона описує побутові умови родини часів свого дитинства, з радістю згадує про друзів, колег та сусідів, з якими підтримувалися хороші стосунки, та наголошує на кращому ставленні людей один до одного раніше, аніж тепер. У інтерв'ю вона пригадує звичні маршрути до садочку та школи, розповідає про своїх шкільних товаришів та проведення дозвілля.<br />
Запис зроблено 10 липня 2012 року вдома у оповідачки. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29252
29253,"Жінка, 1935 р.н.","Інтерв'ю проведене з корінною мешканкою Львова, яка проживає в районі Підзамче, але народилась на Клепарові у 1935 році. Переїзд її родини на інше місце пов'язаний з утворенням єврейського гетто. Жінка з жахом згадує війну і про вбивства у той час, які дитиною бачила на власні очі. Оповідачка детально описує історію родини, своє дитинство та юність, коли вона, не закінчивши навіть школи, змушена була іти працювати. Жінка згадує про сусідів, а також про свої неймовірні враження, коли вона вперше сходила на оперу. Під час розмови жінка неодноразово наголошує на складних побутових умовах життя у маленькій квартирі, без світла та газу, які з'явилися в ній лише після ремонту у 1953 році.<br />
Запис зроблено 2 серпня 2012 року вдома у оповідачки. Інтерв'юери – Андрій Бондаренко, Наталя Отріщенко, Андрій Шуляр. Для роботи доступний лише транскрипт розмови.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29253
29254,"Жінка, 1949 р.н.","Інтерв'ю з мешканкою вулиці Волинської, яка народилась у Львові. Її батьки приїхали сюди із Харкова після війни та придбали тут помешкання у поляків. Жінка детально розповідає історію своєї родини, ділиться дитячими враженнями про життя на Рогатці. Поряд із спогадами про сім'ю, оповідачка радо згадує сусідів, особливо подругу бабусі і жінку, що працювала в аптеці та радо йшла на допомогу. Незважаючи на погану славу Рогатки, жінка згадує цей район з теплом і приємністю. Окрім розповіді про особливості місцевого ландшафту (садочку, вулиці, де грались дітьми), жінка яскраво описує специфіку тогочасного побуту. Також вона розказує про культурно-розважальне життя тогочасного Львова, згадує відвідування будинків культури, театрів, кінотеатрів. Респондентка розмірковує про культуру населення, ділиться власними думками, які ж саме якості люди повинні цінити одне в одного.<br />
Запис зроблено 15 серпня 2012 року у Центрі міської історії. Інтерв'юерка –Галина Боднар. ",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29254
29255,"Жінка, 1946 р.н.","Інтерв'ю з мешканкою вулиці Заводської, яка все своє житті прожила на Підзамче. Її батьки оселилися у Львові під час Другої світової війни і вона була наймолодшою дитиною у великій родині, що мешкала в однокімнатній квартирі. Жінка стисло відповідає на запитання про побут родини, особливості роботи та дозвілля. Більшість її дитинства проходила на подвір'ї поряд з будинком, або ж вдома, жінка також допомагала своїй мамі, яка працювала двірничкою. Оповідачка згадує про тогочасне Підзамче як промисловий район, адже сама мешкала в оточенні заводів «Більшовик» та «РЕМА».<br />
Запис зроблено 25 липня 2012 року на подвір'ї поряд з домом оповідачки. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29255
29256,"Чоловік, 1932 р.н.","Оповідач народився у 1932 році, приїхав до Львова після Другої світової війни в пошуках роботи. У 1955 році почав працювати на Радіоремонтному заводі військового підприємства Міністерства оборони. Чоловік неохоче розповідає про специфіку роботи на «закритому» заводі, виконання плану, особливості оплати праці, атмосферу в колективі, проведення вільного часу, коротко описує проблеми повоєнного часу, труднощі життя в цей час, отримання квартири. Розмова майже повністю побудована за принципом питання-відповідь.<br />
Запис зроблено 31 липня 2012 року поряд з будинком оповідача. Інтерв'юери – Андрій Бондаренко та Андрій Шуляр.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29256
29257,"Жінка, 1946 р.н.","Інтерв'ю з жінкою, чиї батьки розпочали жити у Львові після Другої світової війни. Спершу вони мешкали на Богданівці, згодом переселились на Підзамче. Жінка детально розповідає про побут своєї родини, згадує про дружні стосунки із сусідами, коли усі разом проводили вечори за іграми, спілкуванням і колективним переглядом телевізора, описує перебіг капітального ремонту у будинку. Вона порівнює повоєнний Львів з теперішнім містом, вказує на зміни, які відбуваються у ставленні людей до простору. Оповідачка також вказує на існування між людьми стосунків довіри та підтримки, яких зараз стає все менше і менше.<br />
Запис зроблено 17 серпня 2012 року вдома в оповідачки. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29257
29258,"Чоловік, 1949 р.н.","Інтерв'ю із мешканцем Підзамче, колись працівником заводу РЕМА. Чоловік народився в Горькому після Другої світової війни, а коли йому виповнилось один рік, то його батьки переїхали до Львова. Оповідач згадує своє дитинство, навчання у школі, звичні маршрути і улюблені місця (частини з яких уже немає). Розмова містить багато цікавих деталей про побут, міжлюдські стосунки, організацію простору будинку та квартири, особливості проведення дозвілля під час 1950-1960их років. Чоловік цікавиться історією і переповідає цікаві сюжети з минулого міста, наприклад, про облогу міста козаками.<br />
Запис зроблено 19 липня 2012 року поряд з будинком оповідача. Інтерв'юер – Андрій Бондаренко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29258
29259,"Жінка, 1926 р.н.","Інтерв'ю проводилось з пенсіонеркою, колись вихователькою міського садочку. Жінка не є корінною львів'янкою, походить з невеликого селища Тернопільської (тепер Львівської) області. Вона детально розповідає про історію своєї родини, надає біографічну інформацію про свою освіту та професійне становлення. У першій частині розмови оповідачка цілком зосереджується на своїй роботі сільської вчительки, і лише згодом починає говорити про післявоєнний Львів та повсякденне життя мешканців міста. Жінка детально описує знайомство та стосунки з чоловіком, з яким прожили разом 57 років, отримання квартири та подальше сімейне життя у ній, а також відносини з сусідами.<br />
Запис зроблено 3 серпня 2012 року вдома у оповідачки. Інтерв'юери – Андрій Шуляр та Наталія Отріщенко. Для роботи доступний лише транскрипт розмови.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29259
29260,"Жінка, 1946 р.н.","Інтерв'ю проводилося з жінкою, яка народилася у Чернігівській області, проте, коли їй виповнилося три місяці, її батьки переїхали до Львова. Спершу вони жили у покинутому житлі без вікон, згодом переїхали до квартири поруч. Ключовою під час інтерв'ю була тема побуту після Другої світової війни. Оповідачка згадує про своїх батьків, особливо про життя матері у новій квартирі у Львові, розказує про площу, на якій колись знаходився базар, що визначав усе життя навколишніх будинків. Вона підкреслює, що після війни життя було складним, але люди підтримували одне одного і були значно відкритішими.<br />
Запис було зроблено 12 липня 2012 року вдома у оповідачки. Інтерв'юерка – Наталія Отріщенко. ",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29260
29261,"Чоловік, 1929 р.н.","Інтерв'ю з корінним мешканцем Підзамче, який зараз живе в іншому районі міста. Оповідач згадує міжвоєнний період, коли він ходив до польської школи, а також період першої радянської і німецької окупації. Він детально розповідає про своїх сусідів, про проведення дитячого дозвілля, про стосунки та дружбу з колегами. Значна частина розмови присвячена опису його раціоналізаторських винаходів та особливостям професійного життя як техніка та механіка. Інтерв'ю містить багато цікавих епізодів та курйозних ситуацій із повсякдення повоєнного Підзамче.<br />
Запис зроблено 4 липня 2012 року вдома у оповідача. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29261
29262,"Жінка, 1947 р.н.","Інтерв'ю проводилося з жінкою, яка народилася і проживає на Замарстинові. Довший час вона працювала закрійником жіночого шлюбного одягу. Розмова почалась із спогадів про її велику родину та батька-каменяра. Жінка детально розповідає про свою вулицю та навколишній район: фруктовий парк, річку Полтву, школу, пекарню. Вона пригадує особливості релігійного життя у 1950-60 роках, способи проведення дозвілля (прогулянки, перегляди кінофільмів та вистав), стосунки з сусідами. Значна частина оповіді присвячена будинку, який зводила її родина, його поступовому облаштуванню.<br />
Запис було зроблено 1 серпня 2012 року вдома у оповідачки. Інтерв'юерка – Галина Боднар.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29262
29263,"Жінка, 1932 р.н.","Інтерв'ю із мешканкою Рогатки, чий будинок знаходився поряд із заводом «Молдвинпром». Помешкання отримав її батько, який працював шофером у власника кам'яниці, і у ньому живе уже четверте покоління. Жінка детально розповідає історію своєї родини до війни та після, згадує, як же їм жилося за різних режимів, яких репресій зазнали її родичі по матері. Сама оповідачка закінчила медучилище і працювала усе своє життя в аптеці, що знаходилась біля заводу «Алмазінструмент». Окрім опису побутового життя, спілкування з сусідами, які часто змінювалися, жінка розказує про культурно-розважальне життя Львова та способи проведення вільного часу.<br />
Запис зроблено 28 серпня 2012 року вдома у оповідачки. Інтерв'юери – Андрій Бондаренко та Наталя Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29263
29264,"Жінка, 1942 р.н.","Інтерв'ю з корінною мешканкою Львова, колись працівницею спорткомплексу СКА. Жінка розповідає історію своєї родини (її батьки походять з Львівщини), описує стосунки з сусідами, побут, способи проведення дозвілля (прогулянки містом, танці, дитячі ігри), досвід роботи та реалії життя міста у 1950-1960-их роках. Вона згадує про облаштування помешкання, ремонти та перепланування, розказує про свій будинок, вулицю та район, звичні маршрути. Розмова супроводжувалась переглядом та реферуванням до сімейного фотоальбому.<br />
Запис зроблено 9 липня 2012 року вдома у оповідачки. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29264
29265,"Чоловік, 1935 р.н.","Інтерв'ю з жителем Підзамче, який усе життя працював шофером. Чоловік родом із села на Тернопільщині, переїхав до тітки до Львова у 1947 році. Він у загальних рисах описує місця свого проживання (квартира тітки, помешкання дружини, нова квартира), особливо не заглиблюється у деталі, згадує про проблеми соціального та побутового характеру у повоєнному Львові, розказує про способи проведення дозвілля. Оповідач основну увагу зосереджує більше на порівнянні колишньої побутової ситуації у із теперішнім станом речей.<br />
Запис зроблено 5 липня 2012 року на подвір'ї поряд з помешканням оповідача. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29265
29266,"Жінка, 1932 р.н.","Інтерв'ю з мешканкою Замарстинова, колись – науковою співробітницею одного із Львівських навчальних закладів. Жінка пригадує передвоєнний Львів, коротко розповідає про війну та прихід радянських військ, описує свою вулицю та сусідів, неодноразово звертається до мовного питання, коли говорить про політичні зміни. Під час розмови присутня ще одна жінка, родичка і сусідка оповідачки, яка час від часу її доповнює та допомагає пригадати факти з минулого. Інколи розповідь обривається (через вік і стан здоров'я респондентки) і її не завжди можна було дослівно відтворити через якість запису та нечіткість вимови.<br />
Запис зроблено 3 серпня 2012 року вдома у оповідачки. Інтерв'юерка – Галина Боднар.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29266
29267,"Жінка, 1951 р.н.","Інтерв'ю з корінною мешканкою Замарстинова, котра закінчила економічний університет та працювала в науково-дослідницькій лабораторії. Будинок її родини був знищений у часі Другої світової війни, і згодом батьки побудували новий. Розповідь жінки містить опис побуту та повсякденного життя родини, околиці, міста, району, релігійних та культурних традицій тогочасного Львова. У розмові згадується процес розбудови околиці, зокрема власного помешкання, взаємодопомога та довіра між сусідами, а також стосунки між представниками різних етнічних груп, зокрема у шкільному та робочому середовищі.<br />
Запис зроблено 1 серпня 2012 року вдома у сестри оповідачки. Інтерв'юерка – Галина Боднар.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29267
29268,"Жінка, 1935 р.н. (ч.1)","Інтерв'ю з колись медсестрою Львівської туберкульозної лікарні, уродженкою Львова. Жінка починає свою розповідь з автобіографії, коли щоб допомогти матері вона маленькою торгувала на базарі. Згодом її засудили за спекуляцію, відправили у колонію, а потім перевели на Урал. Там вона отримала освіту медсестри і повернулась до Львова, де довго не могла знайти роботу. Жінка детально описує свій шлях професійного становлення від палатної до операційної медсестри. У розмові вона також детально описує житло, побутові умов, інтер'єр помешкань та соціальні зв'язки мешканців будинків повоєнного Львова, пригадує повоєнний голод у місті. Розмову супроводжує перегляд фотографій.<br />
Запис зроблений 17 липня 2012 року вдома у оповідачки. Інтерв'юерка – Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29268
29269,"Жінка, 1935 р.н. (ч.2)","Ще одне інтерв'ю з колись медсестрою Львівської туберкульозної лікарні, уродженкою Львова, у якому продовжуються та розвиваються теми, про які оповідачка згадувала у попередній розмові.<br />
Запис зроблений 19 липня 2012 року у Центрі міської історії. Інтерв'юери – Андрій Бондаренко та Наталія Отріщенко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29269
29270,"Жінка, 1941 р.н.","Інтерв'ю з пенсіонеркою, в минулому – працівницею заводу ""Мікроприлад"" та шкіргалантерейної фабрики. Жінка рано втратила маму, з 12 до 16 років перебувала під опікунством. Ще однією близькою людиною для неї була бабуся, що працювала двірничкою у їхньому будинку. Оповідачка згадує про порожні квартири у домі, які після війни заселяли в основному мешканці області, наголошує на добрих та довірливих стосунках між сусідами. Здебільшого відповідає коротко, однак розповідає декілька цікавих історій з повоєнного минулого. Наприкінці розмову супроводжує перегляд фотографій.<br />
Запис зроблено 17 липня 2012 року вдома у оповідачки. Інтерв'юерка – Анна Сусак. ",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29270
29271,"Жінка, 1938 р.н.","Інтерв'ю з викладачкою університету ветеринарної медицини та біотехнологій, корінною мешканкою Підзамче. Її сім'я переїхала з одного будинку в інший після операції «Вісла» і доглядала за бабусею, у якої не залишилось рідних. Оповідачка згадує історію своєї родини, стосунки з сусідами, навчання у школі, проведення дозвілля і загалом повсякденне життя повоєнного району. Окрема частина розмову присвячена опису складностей, пов'язаних із захистом її кандидатської дисертації. Інтерв'ю цікаві замальовки з минулого району, серед яких історія про мінування залізничного мосту чи викладання української мови в школі.<br />
Запис зроблено 6 серпня 2012 року вдома у оповідачки. Інтервю'ер – Андрій Бондаренко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29271
29272,"Чоловік, 1941 р.н.","Інтерв'ю з колишнім жителем Підзамче, що зараз мешкає у селі поряд із Львовом. Він детально розповідає історію своєї родини, пригадує дитинство, школу, перший досвід роботи, службу в армії та отримання професії. В час інтерв'ю оповідач малює схему свого району, на якій позначає вулиці та важливі місця, а також описує промисловий профіль Підзамче. Чоловік цікавиться краєзнавством, брав активну участь у створенні книги з історії села Запитів, допомагав із пошуком старих фотографій. Під час розмови присутній родич оповідача, який час від часу долучається до розмови і задає уточнюючі запитання.<br />
Запис зроблено 14 серпня 2012 року в бібліотеці Центру міської історії. Інтерв'юер – Андрій Бондаренко.",search-for-home-pidzamche,Пошуки дому: Досвід повоєнного Підзамче,https://uma.lvivcenter.org/uk/interviews/29272
30066,"Чоловік, 1933 р.н.","Інтерв’ю з уродженцем села Cловіта Золочівського р-ну Львівської обл. Чоловік дуже добре пам’ятав довоєнний та воєнний періоди, інтерв’ю насичене деталями та іменами односельчан різної національності. Оповідач дуже детально розповів про довоєнну міжнаціональну спільноту села Словіта, власника села і його долю. Чоловік зачіпає трудову міграцію за кордон в міжвоєнні роки – його батько на зламі 1920-1930-х років працював у Аргентині, як і багато інших мешканців села, втратив зароблене під час колективізації. В інтерв’ю йшлося про національний склад населення довколишніх сіл, прихід радянської влади і репресії, німецьку владу, загострення українсько-польського конфлікту та спільний страх при відновленні радянського режиму, колективізацію й перших голів колгоспу. Чоловік зростав разом з єврейським хлопчиком, детально розповів про розстріли євреїв в околицях Словіти влітку 1943 р. Навчаючись у повоєнні роки у Львові, оповідач мав можливість спостерігати за місцевою інтелігенцією (зокрема, Михайлом Возняком, Іларіоном Свєнціцьким) і викладачами прибулими зі східних регіонів, ділився спогадами про взаємини в студентському середовищі.<br />
Запис було здійснено в Золочеві. Інтерв’юерка – Наталія Отріщенко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30066
30067,"Жінка, 1931 р.н.","Інтерв’ю з уродженкою містечка Золочів Львівської обл. Жінка розповідала про свої дитячі роки, господарство, сусідів, навчання в школі та вчителів. За німецької окупації в одній з кімнат їхнього будинку розмістили німецьких солдат, з якими їм довелося ділити побут. Окремо йшлося про ґетто в місті, переховування і видачу євреїв. Підлітком дівчинка запам’ятала українське підпілля в Золочеві – окремі випадкові зустрічі в місті, випадки переховування і розстріли. Розлогішими були свідчення про повоєнне життя – повсякденне життя, нестачу продуктів харчування, працю і релігійні практики в радянський час, репресії і заслання, депортацію поляків і приїзд українців з Польщі.<br />
Запис було здійснено в Золочеві. Інтерв’юерка – Наталія Отріщенко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30067
30068,"Чоловік, 1927 р.н.","Інтерв’ю з уродженцем села Трудовач Золочівського р-ну Львівської обл. Оповідач багато і докладно описував різні моменти довоєнного та воєнного життя, розмова насичена частими подробицями і персоналіями на тлі загальновідомих подій минулого. Чоловік був свідком вступу німецьких військ до Золочева, похорону Андрея Шептицього у Львові, мобілізації західноукраїнської молоді до лав радянської армії в 1944‒1945 рр. В 1945 р. оповідача мобілізували до радянської армії, майже вісім років він відслужив на Далекому Сході, в 1952 р. переїхав спершу до Львова, а на початку 1960-х років – до Золочева. Чоловік детально ділився подробицями своєї роботи на підприємствах Львова, Красного і Золочева, а також життям родини та долею родичів. Розлогими є спогади про довоєнне житття спільноти села Трудовач, міжнаціональні взаємини, заняття жителів, долю поляків і євреїв односельчан. Оповідач згадував гетто в Золочеві та його ліквідацію, повоєнну депортацію поляків, українське націоналістичне підпілля, репресії радянського режиму в 1939‒1941 рр. і після війни, примусову колективізацію.<br />
Запис було здійснено в Золочеві. Інтерв’юерка – Наталія Отріщенко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30068
30069,"Чоловік, 1925 р.н.","Інтерв’ю з уродженцем села Осівці Бучацького р-ну Тернопільської обл. Під час розмови присутня донька оповідача, яка час від часу долучалася до розмови, перепитувала батька і розширювала ним сказане. Чоловік, помітно, не хотів вдаватися в деталі побаченого і пережитого, зазначав, що й так «наговорив забагато». Оповідач згадував про працю у фільварку, пана-поляка в селі та його участь у «польській війні», заарештовану й заслану до Сибіру його дружину та доньок, зорганізовану школу в їхньому маєтку, який згодом розібрали. В інтерв’ю йшлося про встановлення радянської влади в селі в 1939 р., сприйняття її місцевим населенням. В 1942 р. була велика пожежа в селі, дотла вигоріла частина хат, церква і костел. Чоловік розповідав про сільських євреїв, їхні заняття і традиції, пов’язані з ними стереотипи, ґетто в Бучачі, випадки переховування, врятовану одну єврейську дівчинку, яка дорослою не признавалася про своє походження, долю їхніх господарств і майна. На запитання інтерв’юерки оповідач висловив свої припущення про польсько-український конфлікт у селі, помітно не хотів заглиблюватися в цю тему. Окрема сюжетна лінія інтерв’ю – служба в радянській армії. В 1944 р. він був мобілізований, про що дуже детально розповів; повернувся в село в 1948 р.<br />
Запис було здійснено в Осівцях. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30069
30070,"Жінка, 1926 р.н.","Інтерв’ю з уродженкою села Осівці тепер Бучацького р-ну Тернопільської обл., батьки якої загинули в роки Другої світової війни, зростала сиротою при старшому братові до свого заміжжя. Розмова уривчаста й неструктурована, часто скаржилася на погану вже пам'ять і, як правило, давала відповіді на запитане інтерв’юеркою. Під час розмови присутня онука оповідачки, яка час від часу долучалася до розмови. Оповідачка детально ділилася спогадами про довоєнного господаря села, його ставлення до найманих працівників і односельчан, а також співжиття поляків, євреїв і українців села напередодні війни. Уривчасто йшлося про воєнні роки в селі, фронт неподалік, українське націоналістичне підпілля. За її словами, в 1942 р. була велика пожежа й село вигоріло до тла, люди виживала на зорганізовану владою мінімальну допомогу. Окрема розлога частина наприкінці розмови присвячена Голокосту євреїв у Бучачі. Оповідачка пригадала імена та заняття євреїв, які жили в Осівцях, розстріл євреїв у Бучачі з деталізацією різних історій-випадків, врятовану священиком єврейську дівчину з їхнього села. Розлогими були свідчення про повоєнне життя. Жінка розповіла про релігійні практики в підпіллі, зокрема свій потаємний шлюб, виселення поляків, повоєнний голод.<br />
Запис було здійснено в Осівцях. Інтерв’юерка – Вікторія Куделя-Свйонтек.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30070
30071,"Жінка, 1927 р.н.","Інтерв’ю з уродженкою села Осівці тепер Бучацького р-ну Тернопільської обл. Під час розмови присутній правнук оповідачки, який час до часу доповнював розмову своїми запитаннями і роз’ясненнями. Жінка побіжно розповідала про панський маєток і працю місцевих людей, навчання в школі, добре співжиття своєї родини зі сусідами-поляками на тлі українсько-польського конфлікту в селі, польську і єврейську сільські громади, їхні заняття і релігійне життя, вивіз євреїв зі села і переселення місцевих поляків до Польщі, колективізацію та свою працю в колгоспі, розправу над криївкою українського підпілля. Так як в часі війни лінія фронту проходила в Осівцях, родина оповідачки переховувалися поза домом, куди приходила лише переночувати і приготувати їжу, а деякий час навіть жила в іншому місці. Німецька окупація відклалася в пам’яті жінки як непевний час з необґрунтованою жорстокістю німців щодо місцевого населення.<br />
Запис було здійснено в Осівцях. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30071
30072,"Жінка, 1931 р.н.","Жінка народилася в селі Старе Місто Підгаєцького р-ну Тернопільської обл., з 1951 р. проживає в місті Підгайці; навчалася в школах у Старому Місті та Підгайцях, Кременецькому педагогічному інституті, вчителювала. Розмова неструктурована, містить багато персоналій і подробиць. З довоєнного дитинства йшлося про добрі взаємини зі сусідами-поляками, відвідування костелу на римо-католицьке Різдво, коляди польською мовою. Наскрізною темою інтерв’ю є Голокост у Підгайцях. Очевидиця створення ґетто і розстрілу євреїв, про що дуже детально розповідає. Згадує про єврейську родину, що жила поряд, пограбування майна після їхнього вивезення в гетто. Респондентка детально розповіла про кілька випадків врятованих за німецької окупації євреїв і їхнє життя в радянський період. Інтерв’ю містить багато відомостей про повоєнне суспільство. Згадки про створення і вступ до колгоспу, загони ястрибків в Старому Місті. Чимало йшлося про приїжджих зі східних регіонів учительок, ставлення до них місцевого населення та українського підпілля. Окремі сюжети стосувалися облаштування в Підгайцях і околицях українців-переселенців з Польщі та голодуючих, які в 1946‒1947 роках приходили просити харчі з-за річки Збруч.<br />
Запис було здійснено в Підгайцях. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30072
30073,"Чоловік, 1933 р.н.","Інтерв’ю з уродженцем села Галич Бережанського (тепер Підгаєцького) р-ну Тернопільської обл. Чоловік народився в багатодітній сім’ї; розказував про своє навчання в школі за німецької окупації, життя української громади села до війни, українсько-польське співжиття, поодиноких сусідів-євреїв і їхні заняття, римо-католицький костел в Підгайцях. Окремо йшлося про депортацію поляків до Польщі, долю їхнього майна, господарств та переїзд до Підгаєць і околиць українців-переселенців. Хлопчиком, учнем підгаєцької школи, оповідач був очевидцем творення гетто в Підгайцях. Пам’ять про підгаєцьких євреїв для чоловіка – це частково збережене їхнє кладовище, а також спогади про синагогу та її використання в повоєнні роки. Детальнішими є спогади про післявоєнне життя: репресії радянської влади, примусову колективізацію, приїжджих зі східних регіонів учителів.<br />
Запис було здійснено в Підгайцях. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30073
30074,"Чоловік, 1922 р.н.","Інтерв’ю з уродженцем села Перенівка Рогатинського р-ну Івано-Франківської обл. Зважаючи на вік і дуже добру ще пам’ять оповідача, розмова містить розлогі частини про довоєнне, воєнне і повоєнне життя міста Рогатина та довколишніх сіл, розмова насичена деталями і численними прикладами-випадками з життя. Спраглий до навчання і з бажанням вирватися зі села, чоловік розповів про свій освітній шлях ‒ навчання в початковій школі в Рогатині в міжвоєнний час, радянській школі 1939-1941 рр. та німецькій торговій школі. Здобутий фах і можливість емігрувати він свідомо проміняв на життя кущового провідника українського націоналістичного підпілля, дуже детально розповів про протистояння підпільників в другій половині 1940-х років, методи боротьби з ними радянського влади, свої перманентні арешти й ув’язнення. Народжений у 1922 р. оповідач добре ще пам’ятав багатонаціональну спільноту Рогатина і околиць, її (не)співжиття і заняття; вступ радянської армії до міста і встановлення нових порядків, примусовий вивіз поляків-колоністів. Німецьке військо в Рогатині в червні 1941 р. вже зустрів як учасник ОУН, пригадував атмосферу великих сподівань серед українців, польсько-українське протистояння. Окремо йшлося про Голокост в Рогатині – створення і розташування в місті гетто, діяльність юденрату, коли, як і де саме проводили розстріли, спроби втечі євреїв по дорозі на розправу, видані їхні сховки. Як працівник радянської торгівлі в повоєнні роки оповідач був безпосередньо залучений до відновлення влади, брав участь в колективізації, дуже детально зі середини і на численних прикладах розказав про повсякденні реалії тогочасного життя.<br />
Запис було здійснено в Рогатині. Інтерв’юерка – Анна Чеботарьова.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30074
30075,"Чоловік, 1934 р.н.","Інтерв’ю з уродженцем села Княгиничі Рогатинського р-ну Івано-Франківської обл. Село Княгиничі відоме як місце активної діяльності українського націоналістичного підпілля в другій половині 1940-х років. Батько оповідача, учасник ОУН і УПА, був репресований в 1945 р. і загинув на засланні. В 1947 р. син, наслідуючи батька, вступив до лав підпілля, у якому перебував до 1951 р. Щоб уникнути виселення, родина кілька років переховувалася в родичів у різних селах поблизу. Інтерв’ю насичене деталями та іменами учасників підпілля. Чоловік побіжно розповів про життя мешканців села в довоєнний період, найману працю на панському господарстві, німецьку окупацію, навчання в школі, депортацію поляків, колективізацію, повоєнну міграцію вихідців зі східних регіонів України та Росії. Окремо йшлося про єврейську спільноту села, гетто і розстріли євреїв у Рогатині за німецької окупації. Розмова в другій своїй частині вибудувала здебільшого як запитання-відповідь, свідчення фрагментарні й поверхові.<br />
Запис було здійснено в Рогатині. Інтерв’юерка – Анна Чеботарьова.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30075
30076,"Чоловік, 1925 р.н.","Інтерв’ю з уродженцем села Ридванівка Рогатинського р-ну Івано-Франківської обл., який походить із українсько-польської родини. Родичі матері-польки і батька-українця не схвалювали міжнаціонального шлюбу. Зростав при старшій сестрі, втративши рано батьків. Був засуджений у 1947 р. й відбував покарання, в 1954 р. повернувся до Рогатина. Розмова насичена численними деталями і подробицями, іменами ровесників та односельчан. Оповідач докладно розповідав про довоєнне життя громади села, сільський побут, загострення польсько-українського конфлікту в роки війни і примусовий виїзд поляків до Польщі, відновлення радянської влади в повоєнні роки і протистояння з українським націоналістичним підпіллям, допомогу місцевого населення повстанцям, українців-переселенців з Польщі. В інтерв’ю на конкретних випадках дуже добре проілюстровано загострені міжособистісні відносини в повоєнні роки, моменти вибору, несправедливі смерті та насильство, образи радянського посадовця / військового та українського підпілля. Окрема сюжетна лінія спогадів – Голокост євреїв в Рогатині. Чоловік пригадував єврейський квартал в містечку, створення і розташування гетто, переховування, де і як відбувалися розстріли, долю майна євреїв.<br />
Запис було здійснено в Рогатині. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30076
30077,"Жінка, 1923 р.н.","Інтерв’ю з уродженкою села Cтратин Рогатинського р-ну Івано-Франківської обл. Оповідачка і її батьки були репресовані радянської владою в 1944 р., батько помер на засланні в місті Архангельську, мати повернулася додому втечею звідти. На засланні жінка пробула сімнадцять років, там вийшла заміж теж за політв’язня і народила двоє дітей. Оповідачка дуже добре пам’ятала численних сусідів-євреїв села Стратин, детально розповідала про кожну їхню родину, місце проживання і заняття, традиції. За німецької окупації всіх стратинських євреїв – спершу чоловіків, а за ними згодом жінок і дітей – забрали до гетта в Рогатині та за деякий час розстрілювали. Жінка пригадала кілька випадків переховування євреїв в околицях села і в Рогатині. Йшлося також про долю єврейського майна, будівель і господарств. Оповідачка поділилася спогадами як ходила в рогатинське гетто купити собі хустку. Жінка була медсестрою в українському націоналістичному підпіллі, ділилася спогадами про навчання дівчат медсестринської справи, лікарів (серед яких були і євреї) і санітарів підпілля, випадки надання допомоги, свої завдання по розвідці та переведенню загонів підпільників. Розповідь насичена іменами і псевдо підпільників, відомостями про подальшу долю деяких із них. Окрема сюжетна лінія розповіді – перебування на засланні у Воркуті, смерть там батька, обмеження щодо здобуття дітьми бажаної вищої освіти після повернення.<br />
Запис було здійснено в Cтратині. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30077
30078,"Жінка, 1933 р.н.","Інтерв’ю з уродженкою м. Збараж, а з кінця 1950-х років мешканкою містечка Товсте тепер Заліщицького р-ну Тернопільської обл. Дитячі роки жінки – це воєнне лихоліття, мобілізація батька до радянської армії, важка праця дівчинки-підлітка по господарстві, бідність і голоднеча. В інтерв’ю докладно йшлося про навчання в школі м. Збараж у повоєнні роки, вчителів, здобуту добру середню освіту, що дало їй змогу в результаті закінчити механіко-математичний факультет Львівського університету. Жінка поділилася спогадами про довоєнне життя українців Збаража – релігійні практики, культурне і освітнє життя. Побіжно йшлося про Голокост у Збаражі. Очевидиця створення ґетто і розстрілу євреїв, спроб євреїв переховатися в їхній родині. Повоєнні роки в пам’яті жінки відклалися еміграцією місцевого населення на Захід з відступом німецьких військ і безперервними депортаційними процесами тоталітарного режиму: репресіями і вивезенням місцевого населення до Сибіру, примусовим виселенням поляків і облаштуванням в місті українців-переселенців із Польщі, скеруванням на роботу вчителів зі східних областей України, втечею сюди від голоду 1946‒1947 рр. Окремою є частина наприкінці розповіді про студентські роки у Львові: навчання, викладацький склад, студентське середовище, гуртожиток, дозвілля.<br />
Запис було здійснено в Товстому. Інтерв’юерка – Анна Чеботарьова.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30078
30079,"Жінка, 1930 р.н.","Інтерв’ю з уродженкою села Ворвулинці Заліщицького р-ну Тернопільської обл. Жінка розповідала про свою родину, навчання в школі, сільську громаду до війни, поділилася дитячими спогадами про українське культурно-національне життя села. За німецької окупації навчалася в містечку Товстому неподалік і була свідком перебування євреїв у ґетто в сусідньому селі Головчинці, пригадувала випадки переховування і видачі євреїв. Чимало в інтерв’ю йшлося вже про відновлення радянської влади і повоєнні роки. Підлітком їй довелося багато працювати з матір’ю по господарству так, як батько і старший брат були мобілізовані до радянської армії в 1944 р. За підозру в переховуванні її родиною учасників українського націоналістичного підпілля оповідачка пережила арешт і допити в радянській гарнізонній тюрмі. В 1952 р. вона закінчила педагогічну школу в Чорткові й була скерована працювати вчителькою до середньої школи містечка Товсте. Жінка пригадувала роки вчителювання, повсякденне життя, репресії радянської влади та антицерковну політику, депортацію поляків і облаштування українців-переселенців з Польщі.<br />
Запис було здійснено в Товстому. Інтерв’юерка – Анна Чеботарьова.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30079
30080,"Жінка, 1930 р.н.","Інтерв’ю з уродженкою містечка Товсте тепер Заліщицького р-ну Тернопільської обл. Закінчила бухгалтерські курси в Чорткові, працювала статисткою в лікарні. Під час розмови присутня донька оповідачки, яка часто долучалася до розмови, розширювала сказане матір’ю і додавала від себе. Респондентка часто скаржилася на вже погану пам’ять. Розповідь про довоєнне заможне життя родини. Батько респондентки повернувся зі заробітків «з Америки» й мав велике господарство в центрі села, поодиноке на той час освітлення дому і водопровід. З довоєнного життя йшлося головно про навчання в школі, першу вчительку й уривчасті спогади про міжнаціональне співжиття, релігійні стята поляків та українців. Радянський період 1939‒1941 рр. відклався в пам’яті репресіями і засланням мешканців села на Сибір. Фрагментами згадано повсякденне життя за німецької окупації, вивіз на роботу, розстріли євреїв на місцевому цвинтарі, виселення місцевих поляків і розподіл польських господарств українцям-переселенцям з Польщі. Окрема сюжетна лінія стосується особистого життя, репресованих у повоєнні роки радянською владою членів родини, відвідини містечка родичами з української діаспори в Канаді.<br />
Запис було здійснено в Товстому. Інтерв’юерка – Наталія Отріщенко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30080
30081,"Чоловік, 1927 р.н.","Інтерв’ю з уродженцем села Литячі (Летяче) тепер Заліщицького р-ну Тернопільської обл. Спраглий до навчання і мотивований родиною респондент закінчив семирічну школу в сусідньому містечку Чернелиці, навчався у Бучачі, педагогічному училищі в Кременці, педагогічних інститутах у Чернівцях і Тернополі, а відтак з 1949 р. вчителював у Товстому, Летячому. Розповідь структорована, змістовна, насичена деталями. Оповідь розпочала історія батька респондента ‒ учасника Першої світової війни, який згодом в рідному селі займався мобілізацією добровольців в українсько-польській війні 1918‒1919 рр., заарештованого польською владою, але долею випадку звільненого з ув’язнення. Розлогі відомості про навчання учнів різної національності в початковій школі довоєнного часу, міжнаціональне співжиття спільноти села Летяче, релігійне життя та зміни, що відбулися у взаєминах односельчан у 1930‒1940-х роках. Оповідач детально пригадує радянську владу в 1939‒1941 рр. та, будучи вже підлітком, особливо німецьку, гетто і розстріли євреїв у Бучачі, діяльність у регіоні українського націоналістичного підпілля та Армії Крайової, довоєнного власника села та його долю. Окрема частина розповіді присвячена повторному встановленню радянської влади весною 1944 р., створенню колгоспу, вчителям ‒ місцевим і прибулим зі східних регіонів, побуту, житловому облаштуванню і дозвіллю в повоєнні роки.<br />
Запис було здійснено в Товстому. Інтерв’юерка – Анна Чеботарьова.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30081
30082,"Жінка, 1932 р.н.","Інтерв’ю з уродженкою і постійною мешканкою містечка Товсте тепер Заліщицького р-ну Тернопільської обл. Респондента походить з українсько-польської родини (дідусь, за національністю поляк, приїхав у село в часі будівництва залізної дороги і одружився на місцевій українці), у якій святкували українські та польські релігійні свята. Зростаючи в українсько-польській родині, підкреслює своє навчання в українській школі та відвідування церкви. Всіх родичів-поляків примусово виселили в 1946 р. до Польщі. Скупими є спогади про довоєнні та воєнні роки. Уривчасті згадки про вчителів за першої радянської влади і німецької окупації, старих мешканців поляків і євреїв, окрему вулицю в Товстому, на якій проживали євреї, розстріли німцями євреїв на сільському кладовищі, врятовану полькою одну єврейку, бомбардування залізниці та руйнування частини містечка в часі війни. Називає сусідок-подружок українок, з якими товаришувала, єдина подружка-полька виїхала до Польщі, єврейських дітей не пригадує. Фокус інтерв’ю зміщений на повоєнне життя респондентки в кінці 1940-х – у 1950-х роках: матеріальне становище, роботу матері в колгоспі й небажання для доньки такої ж долі, працевлаштування в райфінвідділі, репресії і вивезення людей, практики написання «правильної біографії», повсякденне життя, соціальну сферу, медицину. Оповідачка детально розповідала про радянську антирелігійну політику в 1950-х роках і релігійні практики в підпіллі, зокрема свій потаємний шлюб в 1951 р. і хрещення дітей у підпіллі. Впродовж усієї розмови виринає біль втрати репресованого батька в червні 1941 р. при відступі радянської влади, а відтак жаль за тим, що любила вчитися, але не могла продовжити навчання, адже нагальними були потреба допомагати матері-одиначці та постійна матеріальна скрута.<br />
Запис було здійснено в Товстому. Інтерв’юерка – Анна Чеботарьова.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30082
30083,"Жінка, 1934 р.н.","Інтерв’ю з уродженкою cела Татаринці тепер Лановецького р-ну Тернопільської обл. Оповідачка переїхала в Товсте у 1952 р. за скеруванням працювати медсестрою, тому розпочала свою розповідь про стан і перспективи медицини в містечку в радянський період. Жінка докладно описала дитячі спогади про довоєнне повсякденне життя села Татаринці на польсько-радянському прикордонні. Більшими є спогади про німецьку окупацію, яка в пам’яті відклалася спаленнями німцями сіл, вивезенням людей на роботу до Німеччини. Про Голокост євреїв у Кременці дізналася будучи студенткою на розчищенні зруйнованих будинків колишнього гетто. Зі свідчень можна багато дізнатися про навчання в фельдшерсько-акушерській школі в Кременці, адаптацію прибулої у післявоєнний час молодої дівчини в галицькому містечку, серед людей, які трактували її «комсомолкою». Чимало уваги присвячено повоєнному облаштуванню і побуту; праці в лікарні, медичному персоналу та лікарям; подвійності релігійного життя в радянський період. Запис було здійснено в Товстому. Інтерв’юерка – Наталія Отріщенко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30083
30084,"Жінка, 1927 р.н.","Інтерв’ю з уродженкою села Вишнівчик тепер Теребовлянського р-ну Тернопільської обл. Жінка зростала круглою сиротою при старшій сестрі. Інтерв’ю насичене численними подробицями, іменами людей, деталізацією розташування важливих для села локацій. Оповідачка детально розповіла про зниклу єврейську дільницю села, поіменно перелічила багатьох євреїв-односельчан та їхні заняття. Побіжно, з почутих від інших розповідей, йшлося про зорганізоване гетто в Підгайцях та розстріли євреїв за містом. Дитячі спогади насичені подробицями навчання в школі, описами вчителів-поляків та вже у повоєнні роки приїжджих зі Східної України і місцевих; релігійних практик односельчан ‒ українців, поляків і євреїв; характеристикою представників місцевої влади довоєнного і воєнного часу; повсякденному житті до війни, праці в фільварку та колективізації. Також оповідачка зосередила увагу на загостренні українсько-польського протистояння в роки війни, демографічних змінах наприкінці війни: еміграції місцевого населення за кордон, депортації поляків і переселенні українців з Польщі.<br />
Запис було здійснено у Вишнівчику. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30084
30085,"Жінка, 1927 р.н.","Інтерв’ю з уродженкою села Ушня Олеського (тепер Золочівського) р-ну Львівської обл. Жінка народилася в польсько-українській сім’ї, розповіла про довоєнну громаду села Ушня, численні польські родини та декілька єврейських, наголошувала на доброму міжнаціональному співжитті. В інтерв’ю уривчасто йшлося про навчання в школі, прихід радянської влади в 1939 р. і розстріли в’язнів у Золочеві при відступі, німецьку окупацію і переховування від вивезення на роботу до Німеччини (родичка влаштувала її працювати у Львові), вимушену допомогу українському підпіллю, депортацію поляків-односельчан до Польщі, примусову колективізацію, повоєнні репресії радянської влади. Оповідачка мала однокласницю єврейку, з якою товаришувала, часто бувала в неї вдома. Рік часу ця єврейська родина переховувалася в лісі поблизу села, але їх видали й розстріляли. Жінка пригадувала, що сталося зі залишеними господарствами, землею і майном євреїв, поляків та репресованих. Окрема сюжетна лінія розмови присвячена українцям, виселеним з Польщі, адже оповідачка вийшла заміж за переселенця-українця в 1946 р.<br />
Запис було здійснено в Золочеві. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/30085
33600,"Жінка, 1923 р.н.","Інтерв’ю з уродженкою і постійною мешканкою cела Бариш тепер Бучацького р-ну Тернопільської обл. Під час розмови присутня донька оповідачки, яка постійно долучалася до розмови, перефразовувала запитання, розширювала сказане матір’ю і додавала від себе. З огляду на вік оповідачка нарікала на вже погану пам’ять. Інтерв’ю розпочала детальні історія родини оповідачки. Жінка розповідала про сім’ю євреїв, яка жила неподалік, їхні заняття, навчання з їхньою донькою разом в школі. В часі окупації вона нетривало переховувала голову цієї родини, в хаті якого відтепер жила. Оповідачка була свідком розстрілів групи євреїв, які переховувалися в лісі; їх під конвоєм вели попри її хату. Окрема сюжетна лінія розмови – розправа українського націоналістичного підпілля над місцевими поляками, їхнє поховання на цвинтарі, переховування врятованих поляків у хатах українців, загострену взаємну ворожнечу. Жінка згадувала про польського землевласника, власника маєтку в селі, якого репресувала радянська влада, а майно розібрали місцеві жителі та згодом на потреби колгоспу. Наприкінці війни оселі загиблих і депортованих поляків заселили українці-переселенці з Польщі, йшлося про їхнє облаштування, взаємини з місцевим населенням і загалом повсякденне повоєнне життя мешканців села.<br />
Запис було здійснено в Бариші. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33600
33601,"Жінка, 1931 р.н.","Інтерв’ю з уродженкою і постійною мешканкою cела Бариш тепер Бучацького р-ну Тернопільської обл. Жінка неодноразово під час розмови жалілася на погану пам’ять і частина запитань інтерв’юерки залишилася без відповідей. Інтерв’ю розпочала детальна історія родини оповідачки, мати якої овдовівши вийшла заміж за старшого за віком місцевого поляка, родину якого згодом виселили до Польщі. За словами оповідачки, міжнаціональні шлюби були звичними в їхньому селі. Йшлося про польського дідича села, його маєток та господарство, а також долю господаря і його майна. Жінка детально розповідала про євреїв Бариша: місця проживання, заняття, деякі персональні дані, релігійне життя, ставлення до них мешканців села, стереотипи. Не будучи свідком, оповідачка лише форагментарно переповідала про розстріли євреїв у Бучачі й у Бариші. Окрема сюжетна лінія розмови – повторний прихід радянської влади, колективізація, релігійне життя в підпіллі, депортація поляків до Польщі, повоєнні арешти і репресії. Жінка була очевидицею розправи українського націоналістичного підпілля над поляками в Бариші в лютому 1945 р., про що детально розповідала на прикладі загиблої родини, в якій були і українці.<br />
Запис було здійснено в Бариші. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33601
33602,"Жінка, 1932 р.н.","Інтерв’ю з уродженкою і постійною мешканкою села Безброди Буського району Львівської області. Під час розмови присутня донька оповідачки, яка час до часу втручалася в розмову з коментарями. Чітко виокремлена наративна частина інтерв’ю стосувалася дитячих спогадів оповідачки про роки Другої світової війни та повоєнні репресії радянської влади. Фрагментарно йшлося про польського землевласника в селі, його господарство та родину, їхню долю під час війни. Жінка походить з мішаної українсько-польської родини, на прикладі якої детально зупинилася на релігійному житті громади села в довоєнні і частково воєнні роки. Дівчинкою оповідачка товаришувала зі сусідськими дівчатами-єврейками, оповідала про відкладені в пам’яті традиції євреїв, заняття і долю деяких євреїв-односельчан. Жінка розповідала про неспокійне життя після війни через протистояння українського націоналістичного підпілля та радянської влади, а також про повсякденне ‒ колективізацію, сімейне життя, дітей, працю, облаштування побуту, медицину, заробітки, торгівлю.<br />
Запис було здійснено в Безбродах. Інтерв’юерка – Наталія Отріщенко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33602
33603,"Жінка, 1933 р.н.","Інтерв’ю з уродженкою і постійною мешканкою містечка Бібрка тепер Перемишлянського р-ну Львівської обл. Під час розмови присутня донька оповідачки, яка рідко долучалася до розмови ‒ перефразовувала запитання, місцями розширювала сказане матір’ю. Дитячі спогади жінки не охоплювали всіх аспектів довоєнної історії містечка, на відміну, скажімо, від розповідей про компактніші сільські спільноти. Родина оповідачки мала невеликий власний магазинчик у будинку, де проживала. Згодом їхній будинок межував з ґетто в Бібриці, тому жінка була безпосереднім свідком творення ґетто, перебування там євреїв, голодування та спроб дістати харчі, переховування, розстрілів. Оповідачка детально розповідала про євреїв-сусідів: місця проживання, заняття, деякі персональні дані, релігійне життя, стереотипи. З довоєнного життя громади охоплено навчання в школі та вчителів, міжнаціональне співжиття громади містечка. В розлогіших спогадів про німецьку окупацію йшлося про розквартирування і побут німецьких військових у містечку, вивіз молоді на роботу, навчання в школі, вчителів.<br />
Запис було здійснено в Бібрці. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33603
33604,"Жінка, 1934 р.н.","Інтерв’ю з уродженкою і постійною мешканкою містечка Бібрка тепер Перемишлянського р-ну Львівської обл. Жінка народилася в міжнаціональній родині українців, поляків і німців – мати була полькою, а бабця німкенею. Щоб важко не працювати в сільському господарстві, оповідачка поставила собі ціль здобути освіту, яку реалізувала – закінчила в 1953 р. біологічний факультет Львівського університету імені Івана Франка. Яскравим дитячим спогадом є творення в центрі Бібки ґетто і розстріли євреїв поблизу сусіднього села Стрілки. Восьмирічною дитиною жінка бачила розстріляні тіла в ще не закопаній спільній могилі. Оповідачка розповідала про розселення євреїв у Бібрці, їхні магазини в центрі містечка, а також євреїв-сусідів, їхні заняття та допомогу батьків харчами в часі війни. Жінка пам’ятала своє навчання в польській школі, вчителів-поляків за національністю. Окрема сюжетна лінія розмови – загострення українсько-польського конфлікту в часі війни, взаємне переховування родин українців і поляків, репресії радянської влади. З розповідей рідних жінка переповідала про відступ радянської влади в червні 1941 р. і замордованих у в’язниці людей. В розлогіших спогадах про життя в містечку після війни йшлося про виїзд поляків до Польщі, приїжджих зі східних регіонів вчителів, навчання та роботу в школі в умовах радянської дійсності.<br />
Запис було здійснено в Бібрці. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33604
33605,"Чоловік, 1923 р.н.","Інтерв’ю з уродженцем села Малі Ланки, що неподалік містечка Бібрка, тепер Перемишлянського р-ну Львівської обл. Під час запису час від часу присутня донька оповідача, яка практично не втручалася у розмову. Дитячі спогади стосувалися відомостей про родину, здобуття освіти в місцевій школі та в школі в Бібрці, де разом навчалися діти місцевих поляків, українців і євреїв. Оповідач розповів про єврейські родини в селі, їхні місця проживання і заняття. Фрагментарно йшлося також про окремих євреїв у Бібрці – їхні прізвища, рід занять, професійну репутацію, а також про довоєнне міжнаціональне співжиття населення містечка, польських землевласників та їхні маєтки. З огляду на вік оповідача, він добре пам’ятав встановлення радянської влади в 1939 р. в регіоні, репресії щодо поляків-колоністів і місцевих землевласників, поодиноку тоді колективізацію, а також детально описав смерті в’язнів радянського режиму при відступі з Бібрки в кінці червня 1941 р. Окрема сюжетна лінія розмови – створення ґетто в Бібрці, розстріли євреїв та доля їхнього майна, місцева німецька адміністрація, вивіз молоді на роботи до Німеччини та створення дивізії СС «Галичина», праця оповідача в часі німецької окупації у Львові.<br />
Запис було здійснено в Бібрці. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33605
33606,"Чоловік, 1927 р.н.","Інтерв’ю з уродженцем і постійним мешканцем містечка Бібрка тепер Перемишлянського р-ну Львівської обл. В розмові відчувалася публічність оповідача, якого неодноразово запрошували поділитися своїми спогадами в різних інших дослідницьких проектах. Чоловік народився в українсько-польській родині, мати була полькою; розповідав про своє навчання в бібринецькій школі в довоєнний час, де разом здобували освіту українські, польські та єврейські діти; йшлося про довоєнний побут мешканців містечка різної національності. Оповідач згадував єврейські родини на вулиці та в містечку загалом: їхні імена та прізвища, місця проживання, заняття, а також встановлення радянської влади в Бібрці та репресії супроти польських урядників і підприємців, погром євреїв в центрі містечка після відступу радянської влади в червні 1941 р. В розмові окреслено межі ґетто в містечку, побутування там євреїв, їхню долю і долю майна, історію врятованого підлітка і одного з його рятівників. Чоловік добре пам’ятав багатьох поляків-мешканців, яких депортували до Польщі після війни; називав їхні імена та рід занять.<br />
Запис було здійснено в Бібрці. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33606
33607,"Чоловік, 1929 р.н.","Інтерв’ю з уродженцем і постійним мешканцем cела Доброполе тепер Бучацького р-ну Тернопільської обл. Оповідач народився в українсько-польській родині, пригадував як ходив з матір’ю до костелу в їхньому селі. Дитячі спогади стосувалися здобуття освіти в школі, де разом навчалися діти місцевих поляків, українців і євреїв. Встановлення радянської влади в 1939 р., репресовані польські колоністи, повсякденне життя за німецької окупації, місцева влада, релігійне життя, окремі господарі та їхня доля, загострення польсько-українського конфлікту в часі війни, повоєнні радянські репресії добре відклалися в пам’яті чоловіка. Оповідач розповів про єврейські родини в селі: їхні заняття, місце проживання, долю майна. Окремою сюжетною лінією виступає Голокост євреїв у Бучачі. Чоловік переповів історію врятованого єврейського парубка (свого однолітка), який переховувався в сусідньому та своєму селі; добропільську родину, яка йому й ще одному хлопцю допомагала. Іншу єврейську родину врятувала польська сім’я, якій вдалося вберегтися від радянських репресій в 1940 р.<br />
Запис було здійснено в Доброполі. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33607
33608,"Жінка, 1928 р.н.","Інтерв’ю з уродженкою і постійною мешканкою села Глібів Гусятинського району Тернопільської області. Розмова структурована, оповідачка здебільшого відповідала на запитання інтерв’юерки. Уривчасті дитячі спогади про сільську вчительку-єврейку продовжила детальніша історія кількох єврейських родин у селі, їхніх місць проживання, роду занять, а також долі в часі окупації. Жінка пригадувала польського землевласника в селі, його маєток і втечу за кордон, найману працю в фільварку. Окрема сюжетна лінія розмови – українсько-польське протистояння і взаємні розправи в часі війни, відновлення радянської влади та повоєнні репресії. Чисельних поляків у селі виселили до Польщі, натомість переселені українці обживалися тут у повоєнні роки.<br />
Запис було здійснено в Глібові. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33608
33609,"Жінка, 1938 р.н.","Інтерв’ю з уродженкою села Глібів Гусятинського району Тернопільської області. Розмову розпочала детальна історія про родину оповідачки, батька-власника ресторанчика в селі Скалат, який після вступу Червоної армії перейшов в українське націоналістичне підпілля, а також репресії, переховування родини, вихід матері з дітьми з підпілля, невідому долю батька, сприйняття родини підпільника в повоєнному суспільстві села. Ще один спогад стосувався українсько-польського протистояння в роки війни, кривавих розправ, що врізалися в дитячу пам’ять. Побіжно йшлося про польського землевласника села, розстріли євреїв в Скалаті, встановлення радянської влади і розправи з українським націоналістичним підпіллям та всіма, хто мали до нього причетність. Ширшими були спогади про повоєнне сільське життя – побут, освіту та вчителів, голів колгоспу, долю окремих повстанців.<br />
Запис було здійснено в Глібові. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33609
33610,"Жінка, 1931 р.н.","Інтерв’ю з уродженкою і постійною мешканкою cела Глібів тепер Гусятинського р-ну Тернопільської обл. Під час розмови присутня онука оповідачки, яка час від часу долучалася до розмови, розширювала сказане і додавала запитання від себе. Розмова неструктурована, містить багато персоналій в запитаннях інтерв’юерки. Респондентка часто скаржилася на вже погану пам’ять. Жінка розповіла про своє дитинство, навчання в школі та вчителів довоєнного часу, землевласника-поляка, в якого працювали збіднілі селяни. Детально йшлося про єврейську родину торгівця тканинами, який у селі мав свій магазин. Незадовго після приходу німецьких військ у село цю та інші родини євреїв в довколишніх селах вивезли, їхнє майно пограбували односельчани. Оповідачка походила з мішаної українсько-польської родини, батько якої, українець, наполіг на її хрещенні в церкві. В пам’яті дівчини відклалися побутові міжнаціональні конфлікти односельчан, їх особливе загострення в часі війни, репресії радянської влади та депортація поляків до Польщі. Жінка вийшла заміж за українця-переселенця з Польщі, ділилася спогадами повоєнного життя переселенських родин. Окрема сюжетна лінія – діяльність українського націоналістичного підпілля в селі, допомога їм місцевого населення, убивства вчительок прибулих зі східних регіонів, репресії радянської влади.<br />
Запис було здійснено в Глібові. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33610
33611,"Чоловік, 1936 р.н.","Інтерв’ю з уродженцем і постійним мешканцем cела Коропець тепер Монастириського р-ну Тернопільської обл. Будучи ще малолітнім хлопчиком в часі війни, чоловік наводив багато історій з розповідей матері та близьких. Інтерв’ю насичене подробицями повоєнного радянського життя, помітне зацікавлення оповідача історією села та околиць. Під кінець інтерв’ю присутня донька оповідача, яка місцями уточнювала сказане батьком. Чоловік народився в родині українців, але на прикладі своїх близьких родичів розповідав про польсько-українське співжиття до війни, часті міжнаціональні шлюби, депортацію до Польщі. Йшлося про панський маєток та господарство в селі, найману працю, долю землевласника та його родини, загострення польсько-українського конфлікту в часі війни. Окрема сюжетна лінія розмови – ґетто в Коропці та доля місцевих євреїв, їхнього майна, розстріли, історії окремих врятованих євреїв. Розлогішими були спогади про повоєнне радянське життя села – переселення українців з Польщі, облаштування школи, приїжджих вчительок зі східних регіонів, українське націоналістичне підпілля.<br />
Запис було здійснено в Коропці. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33611
33612,"Жінка, 1927 р.н.","Інтерв’ю з уродженкою і постійною мешканкою cелища Коропець тепер Монастириського р-ну Тернопільської обл. Жінка народився в українсько-польській родині, охрещена в костелі. За її словами, в роки війни вона навчалася за межами селища, тому мало орієнтувалася в житті населеного пункту часу німецької окупації. Оповідь розпочала розповідь про принади панського маєтку до війни – сад і облаштування інтер’єру палацу, родину пана та її побут, працю місцевих селян у його господарстві. Жінка ділилася дитячими спогадами про міжнаціональне співжиття спільноти селища, релігійні традиції. Мова йшла про численних євреїв-однокласників, їхні родини, заняття, місця проживання, а також єврейську забудову в селищі, долю будинків після війни, синагогу. Окрема сюжетна лінія розмови – примусовий вивіз місцевих євреїв до гетто в Бучачі та розстріли згодом в центрі селища тих, кого не вивезли і тих, кому вдалося повернутися з міста. Детально йшлося про депортацію поляків селища до Польщі в повоєнні роки – мотивацію, обставини виїзду, долю залишеного майна. Наприкінці розмови фокус інтерв’ю зміщений на повоєнне життя респондентки: матеріальне становище, роботу, повсякденне життя, соціальну сферу, медицину. Також оповідачка зосередила увагу на загостренні українсько-польського протистояння в роки війни, спалення в 1945 р. сусіднього польського села Пужники, репресії радянської влади, приїжджих вчительок зі Східної України.<br />
Запис було здійснено в Коропці. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33612
33613,"Чоловік, 1932 р.н.","Інтерв’ю з уродженцем і постійним мешканцем cела Коропець тепер Монастириського р-ну Тернопільської обл. Чоловік цікавиться локальною історією, має свої публікації, які давав інтерв’юерці зачитувати під час інтерв’ю. Розмову розпочала детальна історія родини оповідача, праці батька на виробництві хмелю в місцевого землевласника. Побіжно йшлося про родину і долю землевласника, довоєнне міжнаціональне та релігійне життя місцевої спільноти, навчання в школі. Чоловік був очевидцем вступу Червоної армії в село в 1939 р., втечі пана та пограбування його маєтку, арештів та репресій. Детально описані відступ радянської влади і вступ німецьких військ влітку 1941 р. Окрема сюжетна лінія розмови стосувалася довоєнного співжиття з євреями, їхніх занять та місць проживання, Голокосту в Коропці, української допоміжної поліції, долі майна євреїв. Наскрізною лінією розмови є історія рідного брата, учасника українського націоналістичного підпілля, який емігрував у 1944 р. на Захід, та власне допомога підпіллю й арешт оповідача в 1953 р. Оповідач наводив непоодинокі історії репресованих радянською владою підпільників у повоєнні роки, їхні імена і терміни арештів, а також, навпаки, розправи українського підпілля. Йшлося про загострення українсько-польського збройного конфлікту в часі війни, спалення сусіднього польського села Плужники українським націоналістичним підпіллям. Наприкінці війни оселі виселених поляків заселили українці-переселенці з Польщі, йшлося про їхнє облаштування, проголодне буття, взаємини з місцевим населенням і загалом повсякденне повоєнне життя мешканців села.<br />
Запис було здійснено в Коропці. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33613
33614,"Жінка, 1930 р.н.","Інтерв’ю з уродженкою і постійною мешканкою cела Куряни тепер Бережанського р-ну Тернопільської обл. Розмова уривчаста й неструктурована, відповіді дещо фрагментарні, оповідачка, як правило, розповідала про запитане інтерв’юеркою. Жінка народився в українсько-польській родині, мати була полькою. З довоєнного періоду розповідала про навчання в школі та вчителів; уривчастими є спогади про міжнаціональне співжиття. Йшлося про дідича села та його родину, відношення до селян, релігійне життя. Оповідачка пригадала імена та заняття євреїв, які жили в Курянах; їхнє вигнання до створеного ґетто в Бережанах і розстріли. Невелика кількість поляків у селі не була завадою загострення польсько-українського протистояння в роки війни. В інтерв’ю персоніфіковані учасники конфлікту з обох боків і загиблі, а також ті, хто співпрацювали з німецькою і радянською владою. Жінка розповіла про повоєнне виселення поляків зі села та переїзд сюди українців з Польщі, їхнє облаштування та взаємини з місцевим населенням. Уривчастими були спогади про приїжджих зі Східної України вчителів та ставлення до них місцевих і українського підпілля.<br />
Запис було здійснено в Курянах. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33614
33615,"Жінка, 1930 р.н.","Інтерв’ю з уродженкою і постійною мешканкою села Лани Перемишлянського району Львівської області. Розмову розпочали спогади про родину та довоєнне життя села, стосувалися здебільшого навчання в місцевій школі та вчителів, міжнаціонального (не)співжиття односельчан, опису маєтку польського землевласника та долі його господарства в часі війни і за радянської влади. Окрема сюжетна лінія оповіді ‒ довоєнні односельчани-євреї, їхні заняття і місця проживання, традиції, стереотипи, переховування в часі війни і спорадичну допомогу місцевих. Підлітком дівчинка вчилася вже в школі в Бібрці, згадувала ґетто та розстріли євреїв у містечку. Виразним в дитячій пам’яті є українсько-польське протистояння в часі війни, описані локальні випадки окремих розправ, депортацію поляків до Польщі і облаштування українців-переселенців. Дещо ширшими були спогади про повоєнне сільське життя – освіту та вчителів, побут, релігійне життя.<br />
Запис було здійснено в Ланах. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33615
33616,"Жінка, 1937 р.н.","Інтерв’ю з уродженкою і постійною мешканкою села Утіховичі Перемишлянського району Львівської області. Жінка походить з німецької родини, батька якої «сприймали» за поляка, тому розмову почала історія переховування батька від українського націоналістичного підпілля та радянської влади в часі закінчення війни. Землевласником у селі був єврей, який сам вижив під час Голокосту й емігрував за кордон; його родину була розстріляли в лісі неподалік. Оповідачка також пригадувала історію дівчинки-єврейки, яку переховувала одна з родин у селі під час війни. Уривчасто йшлося про родину єврея-землевласника, найману працю батька, пограбування фільварку. З огляду на вік жінки в інтерв’ю більше йшлося про кінець війни та повоєнні роки радянської влади, протистояння з українським націоналістичним підпіллям, репресії влади і розправи підпілля в селі, колективізацію, виселення поляків. Розмова насичена персоналіями та деталями окремих історій.<br />
Запис було здійснено в Утіховичах. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/33616
39223,"Жінка, 1927 р.н.","Інтерв’ю з уродженкою і постійною мешканкою cела Куряни тепер Бережанського р-ну Тернопільської обл. Коротка історія про родину і власну сім’ю перейшла в детальнішу розповідь про трагедію убивства батька, голови колгоспу, українським націоналістичним підпіллям в 1947 р. і продовження особистого горя переліком серії убивств українців та поляків у селі. Жінка пригадувала родину польського поміщика, репресовану радянською владою в 1939 р. Побіжно йшлося про панський маєток і господарство, найману працю односельчан і її батька зокрема, ставлення до селян. З довоєнного життя оповідачка розповіла про кілька єврейських родин у селі та їхні заняття, ставлення місцевого населення, долю залишеного майна, а також з розповідей батька-очевидця про ґетто в Бережанах і розстріли євреїв. В розмові деталізовані окремі курянські селяни (поляки й українці), жертви повоєнного радянського режиму та українського націоналістичного підпілля.<br />
Запис було здійснено в Курянах. Інтерв’юерка – Марта Гавришко.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/39223
39224,"Жінка, 1930 р.н.","Інтерв’ю з уродженкою і постійною мешканкою cела Коропець тепер Монастириського р-ну Тернопільської обл. Дитячі спогади оповідачки сповнені історій про родину місцевого землевласника Бадені, його палац, господарство, найману працю, а також долю господаря і його маєтку після 1939 року. Травмою для жінки став арешт та вивезення на її очах дідуся до Сибіру в червні 1941 р., решта родини переховувалася. Оповідачка та інші сільські діти, як цікаві до усього, що в селі відбувалося, були свідками розстрілу місцевих євреїв, про яких говорила щоправда мало. Жінка детально уявно малювала карту містечка з єврейською божницею, пекарнею, читальнею та іншими важливими для довоєнного життя міщан спорудами. Уривчастими були спогади про українсько-польське протистояння, спалення сусіднього села Пужники, депортацію поляків до Польщі.<br />
Запис було здійснено в Коропці. Інтерв’юерка – Анна Вилєґала.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/39224
39225,"Жінка, 1932 р.н.","Інтерв’ю з уродженкою м. Львова, мешканкою села Глібів Гусятинського району Тернопільської області. Розповідь розпочала розлога нарація оповідачки про родину і дитячі роки. Війну в вересні 1939 р. вона зустріла у Львові й ділилася про це своїми дитячими враженнями. Її батьки були приїжджими в місті найманими робітниками. З огляду на матеріальну скруту родина незадовго переїхала на батьківщину батька – до Глібова. В нарації скупі спогади про німецьку окупацію продовжила оповідь про повоєнну скруту, сімейне життя, нестерпне оподаткування селян і важку працю в колгоспі, а також острах життя в «сталінські часи». В частині зі запитаннями інтерв’юерки детальніше йшлося про свекора-очільника села за німецької окупації та його арешт й заслання до Сибіру після війни, повоєнне життя в селі. З розповідей місцевих жінка ділилася історією про польського землевласника, його втечу від червоноармійців і пограбування маєтку. Окрема сюжетна лінія розмови ‒ Голокост у Глібові та околицях. Жінка згадувала про голод 1946‒47 рр. і людей із-за Збруча в пошуках поживи. Уривками йшлося також про українських переселенців з Польщі та депортацію поляків після війни, односельчан-емігрантів у Канаді.<br />
Запис було здійснено в Глібові. Інтерв’юерка – Вікторія Куделя-Свйонтек.",pustka,Соціальна антропологія заповнення пустки: Польща й Україна після Другої світової війни,https://uma.lvivcenter.org/uk/interviews/39225